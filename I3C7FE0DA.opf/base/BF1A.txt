༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1GS61408
ImageGroup:
Work:
LCCN:
11GS61410
7540930829
n/a
ISBN:
Title:
ནད་རྟགས་ཧ་ནུ་མན་ཐའི་འགྲེལ་བ་ཡང་གསང་སྒྲོན་མེ་
nad rtags ha nu man tha'i 'grel ba yang gsang sgron me
བློ་བཟང་བསྟན་འཛིན་
Author:
blo bzang bstan 'dzin
n/a
Descriptor:
Original Publication:
n/a;n/a
Place:
Publisher:
[khreng tu'u]
si khron dpe skrun tshogs pa, si khron mi rigs dpe skrun khang
2005
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



་་
！
，，，
་ ་་་་་
།
:
：:
..…
.…：
གད
S
༣ ཚེས་
༡
:
-
，
，
，
༄༅།།ནད་རྟགས་ཧ་ནུ་མན་ཐོའིགྲེལ་བ་
ཡང་གསལ་སྒྲོན་མེ་ཞེས་
བྱ་བ་བཞུགས་སོ།།
སི་ཁྲོན་དཔེ་སྐྲུན་ཚོགས་
སི་ཁྲོན་མི་རིགས་དཔེ་
ནི་སུན་པའི་ས་
::་
：་:
འ|
:་:་.
་ :：
51་་་ :.m



《藏医诊断《哈努曼塔》注疏》编撰领导小组
h-
༄༅། །ནད་རྟགས་ཧ་ནུ་མིན་ཐའི་འགྲེལ་བ་
ཡང་གསལ་སྒྲོན་མེ་ཞེས་
བྱ་བ་བཞུགས་སོ།།
་：་
[a]: f@s | #t == - +g
t: frf*#g
副组长:龙彦孟才让言培 张炳宇阿华
成 员:何布甲严波阿根刘德贵
+LZg# ##ky ་
编撰单位:四1/省阿坝州藏文编译局
，
.
་
:
"
,
.
ཙ
ཀ
་
:
1:
:
་
：:-...་ :་：
:
-
;:ས
..
1:|:
་ ་
་ ་
་
ཉ:
ཨ
་བ
་
“་་་ ་་་ ་་་
;
་ ་༤༠སཱཙ༧༧༡ལ
་བསམཐའི་ཁྱ* ལགས་པས '
4-
't
=..
，-t，，
35
-3
.:
::：་ ...
• --.་ :
: ་
:༌:་:
!
་
-༤.
"
.
''' ནས་
༡ •
•
བས
༧… - '
ས་ག་
་་་：，་
# ཚ་
,་
་་
1:|:
:
.
：
...
་་་
བ་དང་
་
、
...
་，，



E/# ཋ ཋ ཟློE%.-%%E:
@##SE (CIP)t
# （ཆ་# *）
EgI[R # #t, 2005.1
IsBN7-5409-3082-9
དཀར་ཆག
I. ཚོ…. II. w…. III. # -# ༼ཎོ=}t # - i@ #
IV.R291.4
# ཟླ *# #cIP%# # #（2005） #003311g
...... . .
SEGüü
མཚ《ཝཙྪ） #
ཙ ཎྞཾ a #
it ,
EE，
责任编辑 阿旺泽仁扎西
封面设计 流星语工作室
E%B7 JuI}iE KÉ ] Zq 1] ཛ ཚོg R}}
En gl & # #i# E[རྩé g# #t་
850mmX1168mm 1/32
ik 6.375
# 140+
* 2005E1 % 8
ཚ 2005=1 #ཡ/k Ep #]
# 12000
g ISBN 7-5409-3082-9/R • 40
ཚོ » 17.00t
མཆོད་བརྗོད། .…………………
ཉེས་པའི་ནད་ཀྱི་སྐོར། …………………….
རླུང་ནད་ཀྱི་རྟགས། །
མཁྲིས་ནད་ཀྱི་རྟགས། ..………………………………
བད་ཀན་ནད་ཀྱི་རྟགས།………………….
ཁོང་ནད་ཀྱི་སྐོར། ...…………………
མ་ཞུ་བའི་ནད་རྟགས། …………………….
(17)
གཅོང་ཆེན་སྐྲན་ནད་ཀྱི་རྟགས། …
(19)
སྐྱ་རྦབ་ཀྱི་ནད་རྟགས། .….…………….
(21)
འོར་ནད་ཀྱི་རྟགས། .………………
གཅོང་ཆེན་དམུ་ཆུའི་ནད་རྟགས། ..…………………….
གཅོང་ཆེན་ཟད་བྱེད་ཀྱི་རྟགས། .….………….
ཚ་བའི་ནད་ཀྱི་སྐོར། ….…… ……… .
ཚ་བ་སྤྱི་ཡི་རྟགས། ………….
མ་སྨིན་ཚ་བའི་རྟགས། ..……………………………... (39)
རྒྱས་ཚད་ཀྱི་རྟགས།
(39)
སྟོངས་ཚད་ཀྱི་རྟགས། …………………. ..………. (40)
གབ་ཚད་ཀྱི་རྟགས། .…….…. .. . (41)
(27)
• • •
• •



.…….…….
(44)
(74）
(74)
...... （75)
(75)
(76)
（76)
（79)
-
(56)
(81)
......• • • • • • • • •
(82)
(82)
རྙིང་ཚད་ཀྱི་རྟགས། ......
རྙོགས་ཚད་ཀྱི་རྟགས། .……………….....…………….. - (43)
འགྲམས་ཚད་ཀྱི་རྟགས། .
འཁྲུགས་ཚད་ཀྱི་རྟགས། …..………….
(47)
རིམས་ནད་ཀྱི་རྟགས།
.. (48)
འབྲུམ་བུའི་ནད་ཀྱི་རྟགས། ..…………………..
བེག་གེའི་རྟགས།…………………………..
（55)
ཆམ་པའི་རྟགས།..
གཉན་ནད་ཀྱི་སྐོར། ...………..…………
- (58)
གཉན་ནད་ཀླད་གཟེར་གྱི་རྟགས། .………………………..
གག་པའི་ནད་ཀྱི་རྟགས།
(58)
རོ་སྟོད་གཉན་བབས་གཟེར་ཐུང་གི་རྟགས།…………………….
གཉན་རིམས་ཕོ་བར་བབས་པ་ཕོ་གླང་གི་རྟགས། ..………
རྒྱུ་གཟེར་གྱི་རྟགས།
མེ་དབལ་གྱི་རྟགས། ..…….
རྨེན་བུའི་རྟགས།….….…......……..….…………………….……… (64）
བྱིན་ལོག་གི་རྟགས། ...…….…… …
ལྷོག་པའི་ནད་ཀྱི་རྟགས། ….….……...………..…….. (65)
འབྲས་ནད་ཀྱི་རྟགས། ..…… …… …… . (68)
འཛུམ་བུ་ལྟག་དགྱེས་ཀྱི་རྟགས། ………………………………………
གཉན་རིམས་མཁྲིས་པ་རྩར་རྒྱུག་གི་རྟགས། ….… ….
གཉན་ནད་དོན་སྣོད་ལ་བབས་ནང་ལྷོག་རྟགས། ...…… (71)
གཉན་ནད་ཁ་མེད་ཀྱི་རྟགས།
གཉན་ནད་འཁྱམ་པོའི་རྟགས། ..….
གཉན་རིམས་འབར་འབུར་གྱི་རྟགས། .…………..
གཉན་ནད་རྣ་རྩ་ཕུས་འདེབས་ཀྱི་རྟགས།
གཉན་རིམས་ངམ་རུའི་རྟགས། ..…………….
ལུས་སྟོད་ནད་ཀྱི་སྐོར། .…………………………………….
མགོ་ནད་ཀྱི་རྟགས། ..…………….
མིག་ནད་ཀྱི་རྟགས། ..……………
རྣ་ནད་ཀྱི་རྟགས།
སྣ་ནད་ཀྱི་རྟགས།
ཁ་ནད་ཀྱི་རྟགས། .....
སོ་ནད་ཀྱི་རྟགས། .…….
རྙིལ་ནད་ཀྱི་རྟགས . …..……….
མགུལ་ནད་ལྦ་བའི་རྟགས།
དོན་སྣོད་ནད་ཀྱི་སྐོར། ...…….……….
སྙིང་ནད་ཀྱི་རྟགས། .….…..
གློ་ནད་ཀྱི་རྟགས། .…………
མཆིན་ནད་ཀྱི་རྟགས། ....
མཚར་ནད་ཀྱི་རྟགས། ..…..........
མཁལ་ནད་ཀྱི་རྟགས ..
ཕོ་བའི་ནད་ཀྱི་རྟགས། ....
རྒྱུ་མའི་ནད་ཀྱི་རྟགས། ...…………..
ལོང་ནད་ཀྱི་རྟགས། ...
དུ9)
(83)
(84)
(84)
(85)
(85)
(62)
.....…….
(86)
(88)
(90)
(91)
.....
...
(93)
(93)
(94)



་་ (96)
(96)
གསང་བའི་ནད་སྐོར། ..………………………………………………………………………………. (95)
ཕོ་མཚན་ནད་ཀྱི་རྟགས།…
....…......…. (95)
མོ་མཚན་ནད་ཀྱི་རྟགས།……….
(95)
ཐོར་བུའི་ནད་ཀྱི་སྐོར། ……………………
སྐད་འགག་ནད་ཀྱི་རྟགས། .………………………………………..
ཡི་ག་འཆུས་པའི་ནད་ཀྱི་རྟགས། ………………………………..….…………..
སྐོམ་དད་ནད་ཀྱི་རྟགས།……………………………………………………….………… (97)
སྐྱིགས་བུའི་ནད་ཀྱི་རྟགས། ..……………………………….………… (97)
དབུགས་མི་བདེ་བའི་ནད་ཀྱི་རྟགས། ….…. .…..…….…….………. (98)
གླང་ཐབས་ནད་ཀྱི་རྟགས། ..…………. ....…….…….. (99)
སྲིན་བུའི་ནད་ཀྱི་རྟགས། .….………………………………………… (100)
འཁྲུ་ནད་ཀྱི་རྟགས། ……………………
..........…..… (100)
སྐྱུག་ནད་ཀྱི་རྟགས། .………………….
(101)
དྲི་འགག་ནད་ཀྱི་རྟགས། །
(101)
གཅིན་འགག་ནད་ཀྱི་རྟགས། .…………………….……………. (101)
གཅིན་སྙི་ནད་ཀྱི་རྟགས། ..…………………………………….…….… (102)
རྒྱ་ནད་ཚ་འཁྲུའི་རྟགས། ། ...…..……….…...…..……….. (102)
དྲེག་ནད་ཀྱི་རྟགས། .....
(103)
གྲུམ་བུའི་ནད་ཀྱི་རྟགས། ། ..……………….………… . (104)
གྲུམ་གསར་ནད་ཀྱི་རྟགས།……………
(105)
ཆུ་སེར་ནད་ཀྱི་རྟགས། ..…………………………………...……………. (106)
རྩ་དཀར་ནད་ཀྱི་རྟགས། ..………….
(108)
མཁལ་རྩ་བྲལ་བའི་ནད་རྟགས། ….……………. (109)
པགས་ནད་ཀྱི་རྟགས། …
(109)
ཚེར་ལྷོག་ནད་ཀྱི་རྟགས།
.………… (111)
ལྷན་སྐྱེས་མའི་སྐོར། .………………………. ... (112)
འབྲས་ནད་ཀྱི་རྟགས། ….………..……….. (112)
གཞང་འབྲུམ་གྱི་རྟགས། །
(112)
མེ་དབལ་གྱི་རྟགས། ...
(113)
སུར་ཡའི་རྟགས། ….……………………
(114)
རྨེན་བུའི་ནད་ཀྱི་རྟགས། ……………………….
(115)
རླག་ལུག་ནད་ཀྱི་རྟགས། ….……………………………………… (116）
རྐང་འབམ་ནད་ཀྱི་རྟགས།…………… .………….. (116)
མཚན་པར་རྡོལ་བའི་ནད་རྟགས། ……………………….……….
བྱིས་པའི་ནད་ཀྱི་སྐོར།……………………. .………...…..…………………. (119)
བྱིས་པའི་ནད་ཀྱི་རྟགས།
(119)
མོ་ནད་ཀྱི་སྐོར།……
མོ་ནད་སྤྱིའི་རྟགས། ..……………….
(126）
མོ་ནད་ཁ་ཐོར་གྱི་རྟགས།
(129)
མོ་ནད་ཕལ་བའི་རྟགས། ..………….……. (130)
གདོན་ནད་ཀྱི་སྐོར། ། ....……………………........
(130)
འབྱུང་གདོན་ནད་ཀྱི་རྟགས།
(130)
སྨྱོ་བྱེད་ཀྱི་རྟགས། ..……..……. .…………… (131）
བརྗེད་བྱེད་ཀྱི་རྟགས། ..……………….. ..…. (132)
(119)
(126)



༄༅། ། ནད་རྟགས་ཧ་ནུ་མན་ཐའི་འགྲེལ་བ་ཡང་གསལ་
སྒྲོན་མེ་ཞེས་བྱ་བ་བཞུགས་སོ། །
མཆོད་བརྗོད།
གཟའ་གདོན་ནད་ཀྱི་རྟགས། ..………………….…………………. (133)
ཀླུ་གདོན་མཛེ་ནད་ཀྱི་རྟགས། ..……….
(136)
མཚོན་རྨའི་ནད་ཀྱི་སྐོར། -
.….….………… (139)
རྨ་སྤྱིའི་རྟགས། ……………………….
(139)
མགོ་ལ་མཚོན་ཕོག་པའི་རྟགས།
(140)
བྱང་ཁོག་ལ་མཚོན་ཕོག་པའི་རྟགས། ......….…….……….. (146)
ཡན་ལག་རྨའི་རྟགས། ..……...……………….…...……. (162)
དུག་ནད་ཀྱི་སྐོར། ........……………………………..……………. (163)
སྦྱར་དུག་ནད་ཀྱི་རྟགས། ...…………….….……………. (163)
གྱུར་དུག་གི་ནད་རྟགས། ……………………………………………………………. (180)
དངོས་དུག་གི་ནད་རྟགས།……………………. (183)
ཁྱི་དུག་གི་ནད་རྟགས། …..
(186)
ཐུགས་སྐྱེད་སྙིགས་འགྲོའི་ནོར་འཛིན་ལྟོ་བ་རུ། ། བཅུ་གཉིས་སྨོན་
འབྲས་ ལེགས་ པར་ སྨིན་ པའི་དཔྱིད། ། མཚན་ ཐོས་ ཙམ་ གྱིས་ སྲིད་ ཞིའི་
འཇིགས་ལས་གྲོལ། ། བཅོམ་ལྡན་སྨན་གྱི་རྒྱལ་བོ་ལ་ཕྱག་འཚལ། ། བློ་
བཟང་ རྒྱལ་ཀུན་མཁྱེན་བརྩེ་ནུས་པ་རྣམས། ། གཅིག་བསྡུས་ངུར་སྨྲིག་གར་
མཛད་འཇམ་མགོན་རྗེ། ། གྲགས་ པའི་ དྲི་བསུང་ ས་ གསུམ་ ཡོངས་ ཁྱབ་
པའི། ། ཐུགས་རྗེའི་ལྕགས་ཀྱུས་རྟག་ཏུ་བཟུང་མཛོད་ཅིག ། བློ་བཟང་
བསྟན་འཛིན་བྱེ་བའི་གཙུག་གི་རྒྱུན། ། དམུ་རྒོད་སྐྱེ་དགུ་འདུལ་བར་འཇིགས་
མེད་པའི། ། ཡེ་ ཤེས་ རྒྱ་ མཚོའི་ གཏེར་ཆེན་མཚོ་སྐྱེས་དངོས། ། སྤྱི་བོར་
བཀུར་ཏེ་སྨྲ་བའི་སྤོབས་པ་སྩོལ། ། ལེགས་བྱས་རབ་བསགས་ཚོགས་གཉིས་རྒྱ་
མཚོ་ལས། ། འཁྲུངས་པའི་མཚན་དཔེའི་འདབ་རྫོགས་སྐུ་བཞིའི་འབྲས། །
ཕན་བདེའི་གསོས་སྨིན་མཁྱེན་བརྩེའི་གྲིབ་བསིལ་རྒྱུས། ། སྲིད་ཞིའི་གདུང་
སེལ་དཔག་བསམ་ལྗོན་པར་འདུད། ། བདེ་གཤེགས་བདུན་གྱི་ཐུགས་བསྐྱེད་
རིན་ཆེན་འབྱུང་གནས་ལས་འཁྲུངས་བླ་མ་མཚན་མོའི་མགོན། ། མ་རིག་མུན་
པའི་ཀློང་དུ་སྡུག་བསྔལ་སྣ་ཚོགས་ཀྱིས་གཟིར་འགྲོ་རྣམས་རྗེས་བཟུང་ཕྱིར། །
བདག་གི་སྙིང་དབུས་འདབ་བརྒྱར་བཞུགས་ལ་མཁས་མཆོག་སཱ་རའི་དགོངས་



དོན་ཇི་བཞིན་དུ། ། མ་ནོར་གསལ་བར་འབྱེད་པའི་རིག་པའི་སྣང་བ་འབུམ་
ཕྲག་ཉི་ལྟར་སྤྲོ་བར་མཛོད། ། སྔོན་འགྲེལ་ཆུ་གཏེར་ལས་བཏུས་དཀའ་གནད་
ནོར་བུའི་འཕྲེང་། ། ལེགས་པར་བརྒྱུས་ནས་གཞན་དོན་ཁུར་འཁྱེར་གར་
མཁན་མའི། ། རྣ་ བའི་ རྒྱན་ འདི་ འདྲེན་ བྱེད་ ཡངས་ པར་ མཛེས་ མིན་
ཀྱང་། ། སྐལ་ མཉམ་བློ་གསར་དག་ལ་གཟིགས་མོ་འདི་ན་སྤེལ། ། ཞེས་
མཆོད་བརྗོད་སྔོན་དུ་བཏང་ནས་ད་ནི་གླེང་བར་བྱ་བ་ནི། །
མཆོད་བརྗོད།
ན་མ མུ་ནེནྡྲ་ཡེ། ཐབས་ཤེས་ཟུང་འཇུག་བསོད་ནམས་རིན་
ཆེན་འབྱུང་ནས་ལས་ཐོན་ཅིང་། ། སྤངས་རྟོགས་ཡོན་ཏན་ཆ་ཤས་
ཡོངས་རྫོགས་འཕྲིན་ལས་འོད་དཀར་འབུམ་འགྱེད་གཟིས། ། བཞི་
བརྒྱ་རྩ་བཞིའི་ནད་ཀྱིས་གདུང་བའི་མུན་སྟུག་མ་ལུས་མཐར་བྱེད་
པ། ། ཀུན་མཁྱེན་སྨན་གྱི་བླ་མ་ཆུ་ཤེལ་དབང་བོ་མཆོག་དེས་བདག་
སྐྱོངས་ཤིག ། སྨན་རྒྱལ་གཉིས་པ་འཚོ་བྱེད་གཞོན་ནུས་གསོས། །
སངས་འཕགས་གཉིས་པ་དཔལ་མགོན་ཀླུ་སྒྲུབ་རྗེ། ། འཕགས་ཡུལ་
མཁས་པའི་ཁྱུ་མཆོག་དཔའ་བོ་དང་། ། འཇམ་མགོན་བློ་བཟང་
གྲགས་པས་དགེ་ལེགས་སྩོལ། ། གཡུ་ཐོག་ཡོན་ཏན་མགོན་པོ་མཁས་
པའི་དབང་། ། དབང་ཕྱུག་བརྒྱད་ལྡན་བློ་བཟང་རྒྱ་མཚོའི་སྡེ། ། སྡེ་
སྲིད་གནས་ལྔ་ཀུན་མཁྱེན་ སཱ་རའི་ཞབས། ། ཞབས་ སེན་བུང་བ་
བདག་བློའི་པད་མཚོར་རོལ། ། བློ་གྲོས་སྟོབས་ལྡན་གཉིས་འཐུང་
སྟེང་འགྱིང་ཞིང་། ། མཁས་བཙུན་བཟང་བོའི་འདྲེན་བྱེད་སྟོང་བཀྲ་
བ། ། གསོ་རིག་ཡོངས་འདུའི་དཔལ་ལ་དབང་འབྱོར་བའི། ། ཟླ་
མེད་བཤེས་གཉེན་མཆོད་སྦྱིན་བརྒྱ་བར་འདུད། ། རིས་མེད་སྐྱེ་དགུ་
ཡོངས་ཀྱི་སྲོག་འཚོའི་དཔྱིད། ། གསོ་རིག་ཡན་ལག་བརྒྱད་ལྡན་
གཞུང་ལུགས་ལས། ། བལྟ་རེག་དྲི་བ་གསུམ་ལས་ཕྱི་མ་ཉིད། །
མཁས་པས་བསྔགས་ཕྱིར་ནད་རྟགས་གཙོ་བོར་བྲི། །
ན་མ༔ མུ་ནེནྡྲ་ཡེ། ཞེས་ན་མ་ནི་ཕྱག་འཚལ་བ་དང་མུ་ནེ་སངས་རྒྱས་
ཀྱི་མཚན་དང་། ཨིན་དྲ་ནི་དབང་བོ་ལ་འཇུག་པ་དེ་ལ་རྣམ་དབྱེ་བཞི་བ་སྟེར་
བའི་དེ་དག་མཚམས་སྦྱར་བས་ཐུབ་པའི་དབང་བོ་ལ་ཕྱག་འཚལ་ལོ་ཞེས་དང་།
ཐབས་དང་ཤེས་རབ་ཟུང་འཇུག་བསོད་ནམས་རིན་ཆེན་འབྱུང་གནས་ལས་
ཐོན་ཅིང་། ཞེས་ཐབས་བདེ་བ་ཆེན་པོ་དང་ཤེས་རབ་སྟོང་བ་ཉིད་ཟུང་དུ་
འཇུག་པའི་བདེ་སྟོང་དབྱེར་མེད་དེ་ཡེ་ཤེས་ཀྱི་ཚོགས་དང་བསོད་ནམས་ཀྱི་
ཚོགས་ནི་རིན་ཆེན་འབྱུང་གནས་ཏེ་རྒྱ་མཚོའི་གཟུགས་སུ་བཀོད་ནས་དེ་ལས་
ཐོན་པ་སྟེ་དེ་ལས་བྱུང་བའི་འབྲས་བུ་སྤྱངས་པ་མཐར་ཕྱིན་རྟོགས་པ་ཡོངས་སུ་
རྫོགས་པའི་ཡོན་ཏན་ གྱི་ ཆ་ ཤས་ཡོངས་སུ་རྫོགས་ པ་ སྟེ་ཉ་གང་གི་ཟླ་བའི་
གཟུགས་དང་དེའི་འཕྲིན་ལས་ནི་ཟླ་བ་དེའི་འོད་དཀར་འབུམ་འགྱེད་པ་ལྟ་བུ་
དང་དེའི་ གཟི་བྱིན་ གྱིས། ཀུན་བཏག་ གདོན། གཞན་དབང་སྔོན་ལས།
ལྟར་སྣང་འཕྲལ། ཡོངས་གྲུབ་ཚེའི་ནད་བཞི་བོ་ལ་བརྒྱ་རྩ་གཅིག་གཅིག་
བཅས་བཞི་བོ་བསྡོམས་པས་བཞི་བརྒྱ་རྩ་བཞི་ཡོད་པ་དེས་གདུང་བ་ནི་མུན་
སྡུག་གི་གཟུགས་སུ་བཀོད་པ་དེ་མུན་པ་མཐར་སྐྲོད་པར་བྱེད་པ་ཀུན་མཁྱེན་ཏེ་
ཤེས་བྱ་མ་ལུས་པ་ཀུན་ཐུགས་ལ་མངའ་བའམ་མཁྱེན་པ་སྨན་གྱི་བླ་མ་ཆུ་ཤེལ་
དབང་བོ་སྟེ་ཟླ་བ་མཆོག་དེས་བདག་དུས་དང་རྣམ་པ་ཐམས་ཅད་དུ་རྗེས་སུ་



བཟུང་ལ་སྐྱོངས་ཤིག་ཅེས་དང་། སྨན་གྱི་རྒྱལ་བོ་གཉིས་པ་ལྟ་བུའི་འཚོ་བྱེད་
གཞོན་ནུས་གསོས་ཞེས་ཁོང་གི་ཕུ་བོ་གཞོན་ནུ་འཇིགས་མེད་ཀྱིས་གསོས་པས་
གཞོན་ནུ་གསོས་ཞེས་པ་མིའི་རིགས་ཀྱི་སྨན་པའི་དང་བོ་ཡིན་པ་དེ་དང་སངས་
འཕགས་གཉིས་པ་སྟེ་ཆ་ཀུན་ནས་ཉེ་བར་མཚུངས་པས་སངས་རྒྱས་འཕགས་པ་
གཉིས་ པ་ ལྟ་ བུ་ དཔལ་ མགོན་ འཕགས་ པ་ ཀླུ་ སྒྲུབ་ རྗེའམ་ མཆོག་ དང་།
འཕགས་ཡུལ་མཁས་པའི་ཁྱུ་ཚོགས་ཀྱི་མཆོག་ཏུ་གྱུར་པ་སློབ་དཔོན་དཔའ་
བོའམ་ཕ་ཁོལ་དང༌། རྒྱལ་བ་ཀུན་གྱི་ཐུགས་ཀྱི་མཁྱེན་པའི་ཡེ་ཤེས་གཅིག་ཏུ་
བསྡུས་པའི་ངོ་བོ་རྗེ་བཙུན་འཇམ་པའི་དབྱངས་མིའི་གར་བསྒྱུར་ཞིང་འགྲོ་བའི་
མགོན་དུ་བྱོན་པ་རྗེ་བློ་བཟང་གྲགས་པས་དགེ་བའི་ལེགས་ཚོགས་ཐམས་ཅད་
དེང་འདིར་སྩོལ་ཅིག་ཅེས་དང༌། གཡུ་ཐོག་ཅེས་ཀྲུས་གཡུ་ཡི་ཆར་ཕབ་པའི་
གཡུ་དེ་ཐོག་ཁེབ་བྱས་པས་གཡུ་ཐོག་ ཅེས་དང༌། ཁོང་གི་མཚན་ཡོན་ཏན་
མགོན་པོ་ཞེས་བྱ་བའི་མཁས་པའི་དབང་བོ་དང༌། དབང་ཕྱུག་བརྒྱད་དང་
ལྡན་པ་སྟེ་དབང་ཕྱུག་བརྒྱད་ནི་འཇིག་རྟེན་དང་། ཐུན་མོང་བའི་ཡོན་ཏན་
ནམ་ཐུན་མོང་གི་དངོས་གྲུབ་བརྒྱུད་དེ་གཟུགས་ཕྲ་བའི་ཡོན་ཏན་གཟུགས་
རགས་པའི་ཡོན་ཏན། ཡང་བའི་ཡོན་ཏན་ཁྱབ་པའི་ཡོན་ཏན། ཡང་དག་
ཐོབ་པའི་ཡོན་ཏན། རབ་ཏུ་གསལ་བའི་ཡོན་ཏན། བརྟན་པའི་ཡོན་ཏན།
འདོད་དགུ་འབྱུང་བའི་ཡོན་ཏན་རྣམས་བརྒྱད་དང་ལྡན་པའི་རྒྱལ་བ་བློ་བཟང་
རྒྱ་མཚོའི་སྡེ་དང་། སྡེ་སྲིད་ནི་རྒྱལ་དབང་ལྔ་བའི་སྲིད་ཀྱི་དབང་བསྒྱུར་བའི་
ལས་གཙོ་ཡིན་པས་སྡེ་སྲིད་ཅེས་བྱ་ཞིང་གནས་ལྔ་ཀུན་གཟིགས་པས་ཐམས་ཅད་
མཁྱེན་པ་སཱ་ར་སྡེ་རྒྱ་མཚོའི་ཞབས་ཀྱི་ཞབས་སེན་རྣམས་བུང་བའི་གཟུགས་སུ་
བཀོད་ནས་བདག་ཉིད་ཀྱི་བློ་པད་མའི་མཚོའི་གཟུགས་སུ་བཀོད་པས་དེ་ལ་རོལ་
བའམ་བཞུགས་པར་མཛོད་ཅེས་དང་། བློ་གྲོས་ཀྱི་སྟོབས་ལྡན་ཞིང་གཉིས་
འཐུང་སྟེ་གླང་བོ་ཆེའི་སྟེང་དུ་དྲེགས་པའི་འགྱིང་ཞིང་། མཁས་ཤིང་བཙུན་ལ་
བཟང་བ་གསུམ་གྱི་ཡོན་ཏན་གྱིས་མཛེས་པ་འདྲེན་བྱེད་དེ་སྤྱན་སྟོང་བཀྲ་བ་ལྟ་
བུ་དང་། གསོ་རིག་ནི་ཡོངས་འདུ་སྟེ་དཔག་བསམ་གྱི་ཤིང་ལྟ་བུ་དེའི་དཔལ་
ལམ་ཕུན་སུམ་ཚོགས་པ་ལ་དབང་འབྱོར་བའམ་དེ་དང་ ལྡན་པ་ཟླ་མེད་དེ་
འགྲན་ཟླ་དང་བྲལ་བའི་དགེ་བའི་བཤེས་གཉེན་ཆེན་པོ་མཆོད་སྦྱིན་བརྒྱ་བ་སྟེ་
ལྷ་དབང་བརྒྱ་སྦྱིན་ལ་གུས་པའི་འདུད་ཅེས་པས་བཤེས་གཉེན་དམ་པ་བློ་བཟང་
དཔལ་འབྱོར་ལ་མཆོད་པར་བརྗོད་པ་དང༌། རིས་མེད་དེ་ཕྱོགས་སུ་མ་ཆད་
པའི་སྐྱེ་དགུ་སྟེ་འགྲོ་བ་ཡོངས་ཀྱི་སྲོག་འཚོ་བའི་དཔྱིད་དམ་གཞི་རྟེན། གསོ་
རིག་ཡན་ལག་ བརྒྱད་དང་ལྡན་པའི་གཞུང་ལུགས་དུ་མ་ལས། ནད་ངོས་
འཛིན་པ་ལ་བལྟ་བ་རེག་པ་དྲི་བ་གསུམ་དུ་ཡོད་པ་ལས་ཕྱི་མ་ངག་གིས་དྲི་བ་
འདི་ཉིད། མཁས་པ་རྣམས་ཀྱིས་ཤིན་ཏུ་བསྔགས་ཕྱིར་ནད་ལ་བརྟག་པ་འདི་
རྣམས་ལས་ངག་གིས་དྲི་བའི་རྟགས་ཐབས་འདི་གཙོ་བོ་བྱས་ནས་འདིར་འབྲི་
བར་བྱའོ་ཞེས་བླ་མ་སོགས་ལ་མཆོད་བརྗོད་དང་རྩོམ་པ་དམ་བཅའ་སྔོན་དུ་
བཏང་ནས་ད་ནི་ཉེས་གསུམ་སོགས་ཀྱི་ནང་ནས་དང་བོ་རླུང་ནད་ཀྱི་རྟགས་ནི།
ཉེས་པའི་ནད་ཀྱི་སྐོར།
རླུང་ནད་ཀྱི་རྟགས། །
རླུང་ནད་སྤྱི་རྟགས་རྩ་ནི་རྐྱལ་སྟོང་ སྡོད། ། ཆུ་ནི་ཆུ་འདྲ་
དྭངས་ལ་ལོག་རྗེས་སླ། ། ལྕེ་སྐམ་དམར་རྩུབ་ཤུས་འདེབས་མགོ་བོ་
འཁོར། ། གཟེར་འཕོ་གྲང་འདར་ལྟག་བྲང་མུར་འགྲམ་གཟེར། །
དཔྱི་རྐེད་རུས་ཚིགས་ན་ཞིང་སྟོང་སྐྱུག་བྱེད། ། གཉིད་མེད་གཡལ་
5



འདར་ཐོ་རངས་ལུ་གསོབ་ལུ། ། བྱེ་བྲག་མགོ་རླུང་མགོ་འཁོར་རྣ་བ་
འུར། ། སྐྱུག་ཅིང་ལང་ན་འགྱེལ་བུབ་ཕྱི་ཡུལ་འཁྱོམ། ། སྙིང་རླུང་
ལུས་འདར་སྨྲ་འཆལ་ཤེས་པ་འཁྲུལ། ། གློ་རླུང་མིག་སྐྲངས་ཁོག་
དཀའ་ནུབ་གློ་མང་། ། མཆིན་རླུང་སྒལ་བའི་འདབས་ཀྱི་བཤུལ་ཤ་
ན། ། ཁ་ཟས་ཡི་གར་མི་འོང་མིག་མི་གསལ། ། དགོང་དང་ཐོ་རངས་
མཆིན་པ་འཕྱོང་ཐག་ཆད། ། ཕོ་རླུང་ཕོ་བ་ཚེར་མས་བྲབ་སྙམ་ཚ། །
དབུགས་རྒོད་སྤོ་སྒྲེག་ཟོས་རྗེས་བདེ་བར་མངོན། ། ལོང་རླུང་སྦོ་
འཁྲོག་འཁྲུ་དང་འོག་རླུང་མང་། ། མཁལ་རླུང་མཁལ་རྐེད་ཟུག་ཆེ་ཤ་
སྟོབས་ཟད། ། སྲོག་རླུང་འཇིགས་སྐྲག་རྡུལ་འདར་ཤེས་པ་འཕྱོ། །
གཉིད་ཆུང་དབུགས་སྡུད་དཀའ་ཞིང་མིད་མི་ཐུབ། ། རླུང་ནད་པུས་
མོ་ཞེན་པ་ཅེ་སྤྱང་མགོ། ། ངར་གདོང་ཆུ་རྒྱུས་སྣ་ནས་སྦལ་ནག་
པ། ། དམར་ཁྲ་སྐྲངས་ཤིང་གྱེན་ལ་ཕྱིན་ཚེ་བརྩེ། ། ཐུར་དུ་མི་ཕེབས་
བརྐྱང་བསྐུམ་ཤིན་ཏུ་དཀའ། ། ཁྱབ་རྒྱུའི་རླུང་འཁྲུག་སྟོད་འཚང་
ཞེས་པའི་རྟགས། ། མགོ་མིག་སོ་འགྲམ་སྒྲོག་རུས་དཔྱི་རྐེད་དང་། །
རྐང་ངར་རུས་ཚིགས་ན་ཞིང་ཕྲུམ་སེར་ཁྱེར། ། གཉིད་མེད་སྙིང་མི་
དགའ་ཞིང་མེ་ཉི་འདོད། ། སྟོད་འཚང་བྲང་རྒྱབ་གཟེར་ཞིང་དགྱེ་
དགུ་དཀའ། ། རླུང་ནད་གང་ཡང་མཁྲིས་པ་དང་ལྡན་ན། ། ཚ་བ་སྐྱེ་
ཞིང་མིག་ཆུ་སེར་བར་བྱེད། ། བད་ཀན་ལྡན་པ་ལྕི་བསིལ་རྨོངས་པར་
འགྱུར། །ཤ་མར་བུ་རམ་དྲོད་བསྟེན་འགྲངས་ན་བདེ། ། ཆུ་གྲང་བ་
དར་ལོ་ཤུར་གཡེགྲུ་མ་ཇ། ། གྲང་བཏུང་བཀྲེས་སྐོམ་སྨྲ་བརྗོད་ཉལ་བོ་
དང་། ། གཉིད་ཆག་སེམས་ལས་གནོད་པས་རླུང་དུ་ཤེས། །
ཞེས་རླུང་ནད་སྤྱི་རྟགས་རྩ་ནི། རྐྱལ་སྟོང་སྐབས་སུ་སྡོད་ཅེས་རྐྱལ་སྟོང་
ནི་རྐྱལ་བ་སྟོང་བ་རླུང་གིས་བུས་པ་ལྟར་ཤའི་སྟེང་དུ་ཐོན་པ་ལ། མནན་མི་
བཟོད་པའི་སྟོང་བ་དང་སྐབས་སྐབས་སུ་ངེས་མེད་དུ་སྡོད་པ་ལ་ཟེར། ཆུ་ནི་ཆུ་
འདྲ་ཞེས་ལུ་མའི་ཆུ་སྟེ་གཤོངས་ཀྱི་ནང་ནས་གྱེན་དུ་རྡོལ་བའི་ཆུ་སྔོ་ལ། དྭངས་
པ་དེ་དང་འདྲ་བ་ལོག་རྗེས་སླ་བ་དང་། ལྕེ་སྐམ་ཞིང་མདོག་དམར་ལ་རེག་པ་
རྩུབ་པ་དང༌། ཤུས་འདེབས་ནི་ཐང་ཆད་པའི་སྐབས་ལྟར་དབུགས་འདོན་ཚེ་
ཤུས་ཞེས་པའི་སྒྲ་འབྱུང་ལ་མགོ་ཡོམ་འཁོར་བ། གཟེར་འཕོ་ནི་རླུང་གཟེར་
གནས་གཅིག་ཏུ་མི་སྡོད་པར་གང་སར་འཕོས་ནས་འགྲོ་བ་དང་། གྲང་འདར་
བྱེད་པ་དང་ལྟག་པ་བྲང་དང་མུར་འགྲམ་གཟེར་ཞིང་དཔྱི་རྐེད་དང་རུས་ཚིགས་
རྣམས་ན། སྟོང་སྐྱུགས་ནི་ཟས་སོགས་གང་ཡང་མེད་པ་ལྷུ་གསོབ་ཅུང་ལས་
མེད་པ་སྐྱུགས་ལ་གཉིད་མི་ཁུགས་པ་དང་གཡལ་ནི་ཁ་གདངས་ཏེ་གླལ་བའམ་
གཡལ་བ་དང་ལུས་འདར་བ་དང་ཐོ་རངས་ཏེ་ནམ་ལ་ཆ་གསུམ་དུ་བྱས་པའི་ཐ་
མའི་ཆ་ལ་ལྷུ་གསོབ་ལུ་བའོ། ། དེ་དག་རླུང་ནད་སྤྱིའི་རྟགས་དང་བྱེ་བྲག་མགོ་
རླུང་ཞེས་པ་ནི་མགོ་འཁོར་བ་དང་རྣ་བར་འུར་སྒྲ་གྲག་པ་སྐྱུག་ཅིང་ཡར་ལང་ན་
འགྱེལ་བའམ་ཁ་བུབ་པ་སོགས་དང་ཕྱི་ཡུལ་འཁྱོམ་ཞེས་པ་ཕྱི་ཡུལ་ཟ་ཟི་འོང་
བའོ། ། སྙིང་རླུང་ནི་ལུས་འདར་བ་དང་སྨྲ་འཆལ་བ་སྟེ་འབྲེལ་མེད་སྨྲ་བ་དང་
ཤེས་པ་འཁྲུལ་བ་སྟེ་མི་གསལ་བའོ། ། གློ་རླུང་ནི་མིག་ལྕིབས་སྐྲངས་པ་དང་
ལུད་པ་ཁོག་དཀའ་བ་དང་ཉིན་མོ་ལས་ནུབ་མོར་གློ་མང་དུ་ལུ་བའོ། ། མཆིན་
རླུང་ནི་སྒལ་འདབས་ཀྱི་བཤུལ་ཤ་སྟེ་སྒལ་གཞུང་ཕྱི་ནང་གི་ཤ་ན་བ་ཁ་ཟས་ཡི་
གར་མི་འོང་ཞིང་མིག་མི་གསལ་བ་དང་། དགོང་དང་ཐོ་རངས་ཀྱི་དུས་སུ་
མཆིན་པ་འཕྱོང་ཐག་ཆད་ཅེས་མཆིན་པ་དེ་ཉིད་དཔྱང་ལ་བཏགས་པ་ལྟ་བུའི་



མཆིན་དྲི་དང་འབྲེལ་བའི་འཕྱོང་ཐག་དེ་ཆད་སྙམ་བྱེད་པ་ཞེས་བ་སྔོན་དང་
གཞན་དུ་དགོང་དང་ཐོ་རངས་ཀྱི་དུས་སུ་མཆིན་པ་འཕྱོངས་པ་ལྟར་ན་ཟུག་ཆེ་
བའོ་ཞེས་ཟེར་བའང་ཡོད། ཕོ་རླུང་ནི་ཕོ་བར་ཚེར་མས་བྲབ་སྙམ་པའི་ཚ་བྲབ་
བྱེད་པ་དང་དབུགས་རྒོད་ཅིང་ཕོ་བ་སྦོ་ལ་སྟོང་སྒྲེག་བྱེད་པ་དང་ཁ་ཟས་ཟོས་
རྗེས་བདེ་བར་མངོན་པའོ། ། ལོང་རླུང་ནི། སྦོ་ཞིང་འཁྲོག་པ་དང་ཟས་
མདོག་སོགས་སྣ་ཚོགས་སུ་འཁྲུ་བ་དང་འོག་རླུང་ལྷག་པར་དུ་མང་བའོ། །
མཁལ་རླུང་མཁལ་རྐེད་དུ་ན་ཟུག་ལྡང་ཆེ་ཞིང་རྣ་བ་འུར་བ་དང་ལུས་ཀྱི་ཤ་
སྟོབས་ཟད་པར་འགྱུར་བའོ། ། སྲོག་རླུང་རྒྱལ་བོའི་ཆད་པས་ཉེན་པ་ལྟ་བུའི་
རྐྱེན་གྱིས་འཇིགས་ཤིང་སྐྲག་པ་དང་ལུས་རྔུལ་ཞིང་འདར་བ། ཤེས་པ་འཕྱོ་བ་
སྟེ་སེམས་རྣལ་དུ་མི་གནས་གང་ས་གང་དུ་འཕྱོ་བའམ་འགྲོ་བ་དང་གཉིད་ཆུང་
བ་དབུགས་ནང་དུ་སྡུད་དཀའ་བ་ཟས་སྐོམ་ལ་སོགས་མིད་མི་ཐུབ་པ་སོགས་
འབྱུང་། རླུང་ནད་པུས་མོར་ཞེན་པ་ ཅེ་སྤྱང་མགོ་ཞེས་རླུང་དང་ཁྲག་ལས་
བསྐྱེད་པའི་ནད་པུས་མོའི་སྟེང་དུ་བབས་པ་སྐྲངས་དབྱིབས་ཅེ་སྤྱང་མགོ་ལྟར་
ཆེར་སྐྲངས་པ་ཡིན་ལ་དེ་ཡང་ངར་གདོང་ཆུ་རྒྱུས་སྣ་ནས་སྦལ་ནག་བར་ཞེས་པ་
བཀྲ་འབུམ་པས་སྦལ་ནག་གཉིས་ནི་པུས་མོའི་གཉན་གོང་ནས་གྱེན་དུ་སོར་བཞི་
གཞལ་བའི་སར་ཡོད་པའི་ཤ་གནད་དབྱིབས་སྦལ་བ་ནག་པོ་གྱེན་ལ་འགྲོ་བ་
ལྟར་གཉིས་ཀྱི་མིང་ངོ་གསུངས་པ་ལྟར་དམར་ཁྲ་ཞིག་ཏུ་སྐྲངས་ཤིང་གྱེན་ལ་
ཕྱིན་ཚེ་བརྩེ་བ་དང་ཐུར་དུ་འབབ་མི་ནུས་པ་དང་བརྐྱང་བསྐུམ་ཡང་དཀའ་བ་
ཡིན་ནོ། ། ཁྱབ་རྒྱུའི་རླུང་འཁྲུག་སྟོད་འཚང་ཞེས་པའི་རྟགས། མགོ་དང་
མིག་རུས་སོ་མུར་འགྲམ་སྒྲོག་རུས་དཔྱི་རྐེད། རྐང་བའི་ངར་གདོང་། ཚིགས་
གཞི་རྣམས་ན་བ་དང་། མགོ་འཁོར་ལ་གྲང་ཤུམ་བྱེད་ཅིང་ལུས་རྔུལ་ཞིང་ཕུམ་
སེར་ཁྱེར་བ་ཞེས་གྲང་ཤུམ་བྱེད་པ་དང་གཉིད་མེད་ཅིང་གཡལ་ཞིང་འདར་བ་
འབྱུང་བ་དང་། སྙིང་མི་དགའ་བ་གཡུག་ཅིང་མེ་དང་ཉི་མ་འདོད། ཁོང་བ་
སྟོང་ཞིང་ལུས་གྲང་བ་རྣམས་ཁྲག་རླུང་གི་མངོན་ཚུལ་ཡིན་ཏེ། སྟོད་འཚང་
བྲང་རྒྱབ་རོ་སྟོད་གཟེར་ཞིང་མགོ་བོ་ཡང་གཟེར་བ་དང་མིག་རབ་རིབ་བྱེད་པ་
ལྟག་པའི་སྡུད་སྒོ་ན་ལ་དགྱེ་དགུ་དཀའ་བ་དབུགས་མི་བདེ་བ་རྔམ་རྒོད་བྱེད་
ཅིང་དབུགས་ནང་དུ་བསྡུད་དཀའ་བ་སྟོད་དུ་འཚང་ཤས་ཆེ་བ་ཁ་ལྕེ་སྐམ་པ་
སྐོམ་ཚད་བྱེད་པ་སོགས་འབྱུང༌། ཁྲག་ནད་རྐྱང་བའི་སྐབས་སུ་གང་ཤས་ཆེ་
བའི་ཕྱོགས་ཀྱི་ཡན་ལག་སོགས་སྦྲིད་པ་འབྱུང་ངོ༌། ། རླུང་ནད་གང་ཡང་
མཁྲིས་པ་དང་ལྡན་ན་ཚ་བ་སྐྱེ་ཞིང་མིག་ཆུ་སེར་བ་བྱེད། བད་ཀན་དང་ལྡན་
ན་ལུས་ལྕི་ཞིང་བསིལ་ལ་ཤེས་པ་རྨོངས་པར་འགྱུར་བའོ། ། ཕན་གནོད་
བསྟེན་པའི་སྒོ་ནས་བརྟག་པ་ནི་ལུག་ཤ་དང་ཆང་དང་མར་རྙིང་བུ་རམ་སྨུག་པོ་
སོགས་བཅུད་བཞི་དང་མདོར་ན་དྲོ་ལ་བཙུད་པའི་རིགས་བསྟེན་པ་དང་ཁ་ཟས་
བཅུད་ཅན་གྱིས་འགྲངས་པའི་དུས་ན་བདེ་བ་དང་གནོད་པའི་བཏུང་བ་ཆུ་གྲང་
མོ་དང་བའི་དར་བ་ལོ་ཤུར་ཏེ་སྲན་མའི་ལོ་མ་ཞག་ལོན་རྙིང་བ་དང་། གཡེར་
མ་དང་ཇ་སོགས་གྲང་མོ་བཏུང་བ་བཀྲེས་སྐོམ་གྱིས་གདུངས་པ་དང་ལུས་གྲང་
བ་དང་ངག་གི་སྨྲ་བརྗོད་དང་ཉལ་པོ་གཉིད་ཆགས་པ་སེམས་ལས་ཆེ་བ་སོགས་
ཀྱིས་གནོད་ཅིང་སློང་བས་ན་རླུང་དུ་ཤེས། །
མཁྲིས་ནད་ཀྱི་རྟགས། །
མཁྲིས་ནད་སྤྱི་རྟགས་མིག་སྤྲིན་པགས་ཆུ་སེར། ། ལྟོ་ཆེ་མཁྲིས་
པ་འཁྲུ་སྐྱུག་ཟ་འཕྲུག་བྱེད། ། བྱེ་བྲག་ཚ་མཁྲིས་རྩ་གྲིམས་ཆུ་རླངས་
ཆེ། ། ཀུ་ཡ་མཐུག་ཅིང་གཉིད་ཆུང་བཤང་བ་སེར། ། ཤ་ཆང་མར་



ལས་ཤ་སེར་ནི་ཤ་མདོག་གསེར་འདྲ་ཞིང་ཤེད་ཆུང་སྔ་དྲོའི་དུས་སུ་བདེ་སྙམ་
བྱེད་པ་དང་གཉིད་མི་ཐུབ་པ་ལུས་ལྕི་བཏུང་བ་གང་ཡང་ཁ་བ། ཉིན་དགུང་
ལྷག་པར་ན་བ་དང༌། རྫས་དཀར་བོ་རྣམས་སེར་བོར་མཐོང་བ། མཁྲིས་པ་
མིག་སེར་ལ། མིག་སྤྲིན་སེན་མོ་གཉིས་སེར་བ། ལུས་རྔུལ་ཞིང་ཁོང་བ་ཚལ།
ཁ་ཟས་ཡི་གར་མི་འོང་ཞིང་སྐོམ་དད་ཆེ་བ་སྐྱུག་སྙམས་བྱེད་པ་ཁྱད་པར་མིག་
སྔར་སྔོ་དམར་མཐོང་བའོ། ། མཁྲིས་ནད་ཀུན་ཀྱང་ཡུན་རིང་ནས་རྒྱས་པ་
དང་དུས་འདས་ནས་སྨིན་དུས་གླུ་ཡ་ནག་པོར་གྱུར་ནས་དེའི་རྟགས་ཟ་འཕྲུག་
བྱེད་ཅིང་པགས་སེན་སྔོ་ལ་ནག་པའི་དུས་ཤ་སྐམ་སྨིན་སྐྲ་བྱི་ཞིང་སེན་མོ་ནག་
ཐིག་ཆགས་པ་འདིའི་དུས་མཁྲིས་པས་ཤ་རུས་ཐམས་ཅད་ལ་ཁྱབ་པ་ཡིན་པས་
གཤིན་རྗེའི་ཞགས་པས་ཟིན་པ་དང་འདྲ་བ་མཁས་པའི་གཞུང་ལས་བཤད་
རྙིང་བུ་རམ་དྲོད་བག་གནོད། ། གྲང་མཁྲིས་དེ་ལས་གོ་ལྡོག་ཆུ་ནི་
དཀར། ། མིག་སྤྲིན་ལྕེ་འོག་རྣ་རྒྱབ་སེར་བོར་འགྲོ། ། ཁྱད་པར་
བཤང་བ་དཀར་བོ་མི་འགྱུར་རྟགས། ། མཁྲིས་པ་ཤ་སེར་གསེར་འདྲ་
སྔ་དྲོ་བདེ། ། ལུས་ལྕི་ཤེད་ཆུང་གཉིད་དཀའ་བཏུང་བ་ཁ། ། ཉིན་
གུངན་ལ་རྫས་དཀར་སེར་བོར་མཐོང་། ། མཁྲིས་པ་མིག་སེར་མིག་
སྤྲིན་སེན་མོ་སེར། ། ལུས་རྔུལ་ཚ་སྐམ་མིག་སྔར་སྔོ་དམར་མཐོང་། །
མཁྲིས་ནད་ཀུན་ཀྱང་ཡུན་རིང་རྒྱས་སྨིན་དུས། ། གླ་ཡ་ནག་པོར་གྱུར་
ནས་ཟ་འཕྲུག་བྱེད། ། པགས་སེན་སྔོ་ནག་ཤ་སྐམ་སྨིན་སྐྲ་བྱི། ། འདི་
དུས་མཁྲིས་པས་ཤ་རུས་ཐམས་ཅད་ལ། ། ཁྱབ་པ་ཡིན་པར་མཁས་
པའི་གཞུང་ལས་བཤད། ། །
ཅེས་མཁྲིས་ནད་སྤྱིའི་རྟགས་ནི་གདོང་དང་མིག་སྤྲིད་ལྤགས་མདོག་སྤྱི་
དང་ཁྱད་པར་ལག་མཐིལ་མུར་གོང་ལྕེ་འོག་རྣམས་དང་ཆུ་མདོག་ལྷག་པར་སེར་
བ་དང་། ལྟོ་བ་ཆེ་ཞིང་མཁྲིས་པ་འཁྲུ་སྐྱུག་བྱེད་པ་དང་ལུས་སྤྱི་ལ་ཟ་འཕྲུག་
བྱེད་པ་རྣམས་ནི་སྤྱི་རྟགས་དང་བྱེ་བྲག་ཚ་མཁྲིས་ནི་གོང་གི་སྤྱི་རྟགས་སྟེང་དུ་
སྐོམ་དད་ཆེ་བ་དང་རྩ་གྲིམས་ཤིང་ཆུའི་རླངས་པ་ཆེ་ཞིང་ཀུ་ཡ་མཐུག་པ་དང་
ཟས་ཟོས་མ་ཟོས་ལ་མ་ལྟོས་པར་ཁ་ཁ་ཞིང་ཤ་དྲོད་ཚ་བ་གཉིད་ཆུང་བཤང་བ་
སེར་བ་དང་། ཤ་ཆང་མར་རྙིང་བུ་རམ་སོགས་མདོར་ན་ཁ་ཟས་དྲོད་བག་
གནོད་པས་ཚ་མཁྲིས་ཤེས་པར་བྱ། གྲང་མཁྲིས་སྔར་བཤད་པ་དེ་ལས་གོ་ལྡོག་
ཅིང་འཇུ་སྟོབས་ཆུང་བས་ཆུ་དཀར་བ་དང་མིག་སྤྲིན་ལྕེ་འོག་རྣ་རྒྱབ་སེར་བོར་
འགྲོ་བ་དང་ཁྱད་པར་བཤང་བ་དཀར་བོ་འབྱུང་བ་ནི། གྲང་མཁྲིས་ཡིན་པ་མི་
འགྱུར་བའི་རྟགས་ཡིན་ནོ། ། མཁྲིས་པ་རྩར་རྒྱུག་ཤ་སེར་མིག་སེར་གཉིས་
དོ། །
བད་ཀན་ནད་ཀྱི་རྟགས།
བད་ཀན་ནད་སྤྱིའི་རྩ་ནི་བྱིང་རྒུད་ཞར། ། ཆུ་ནི་མདོག་དཀར་
དྲི་ངད་ རླངས་པ་ཆུང་། ། ལྕེ་ རྙིལ་ སྐྱ་ ལ་ཁ་མངལ་ སྣབས་ལུད་
མང་། ། དང་ག་མི་བདེ་དྲོད་མེད་ཟས་འཇུ་དཀའ། །རྩམ་པ་བད་
ཀན་འཁྲུ་སྐྱུག་གཉིད་ཆེ་སྦོ། ། མཁལ་རྐེད་མི་བདེ་ཤ་རྒྱས་ཝ་བ་
སྐྱེ། ། བྱེ་བྲག་ལྷེན་སྣ་བད་ཀན་བེ་སྣབས་འཕེལ། ། དེ་ཉིད་ལྷེན་སྣའི་
འོག་ཏུ་ཚོགས་པ་ལས། ། ལྷན་ཞེས་བྱ་སྟེ་ཉམས་ ལ་ འདྲིལ་ སྙམ་
བྱེད། ། སྟོང་ངེ་ན་ལ་མནན་ན་འདྲིལ་བ་མེད། ། ཟོས་དུས་ན་ཞིང་
ལྟོགས་ན་བདེ་བར་མངོན། ། མགུལ་འགག་བྲང་དང་གློ་བར་རྒྱས་པ་
ཡི། །བད་ཀན་རླངས་པ་གློ་ཡུ་མིད་པར་ཆགས། ། དང་བོ་གྲེ་ཚ་
10.



མིད་པ་སྟེ་སྟོང་ལྷན། ། བྲང་ན་ཟས་སྐོམ་མིད་པ་དཀའ་སྙམ་བྱེད། །
བར་དུ་ཟས་སྐོམ་མིད་དཀའ་གྲེ་བ་ན། ། ལུད་པ་ལྗན་ལྗིན་མང་ཞིང་
དབུགས་རྔུབ་དཀའ། ། ལུས་ཀྱི་སྟོབས་འཆོར་བྱ་རོག་མིག་གཉིས་
གཟེར། ། ཐ་མ་གྲེ་བ་ཚ་སྐམ་ཟས་མི་ཐར། ། ཐར་ཀྱང་ཕོ་བར་མི་
ཕེབས་བྲང་ཁར་སྡོད། ། ཟོས་དུས་གློ་ལངས་སྐྱུག་ཅིང་སྐྱིགས་བུ་
འབྱུང་། ། བད་ཀན་སེར་བོ་བྲང་ཚ་ཆུ་སྐྱུར་སྐྱུག ། ས་བརླན་རུལ་
སྐྱུར་ཟོས་རྗེས་འཁྲུ་ཡང་སྲིད། །ཟས་སྤྱོད་རྩུབ་ཀྱང་དྲོ་བ་འཕྲོད་པ་
དང་། ། ལྕི་བསིལ་བསྟེན་པས་ན་ལས་བད་ཀན་ཤེས།. ། སྨུག་པོའི་རྩ་
ནི་སྦོམ་ཁེངས་ཀན་རྩ་ཞར། ། གྲང་བས་བསྐྱེད་ནས་ཕལ་ཆེར་ཕྲ་ལ་
གུད། །ཆུ་མདོག་དམར་སེར་ཡང་ན་དམར་སྨུག་ལྗང་། ། ཕོ་མཆིན་
དང་ག་རོ་རྒྱབ་སྒྲོག་རུས་ན། ། ལུས་ལྕི་བྱིན་པ་མི་ཐེག་སྒལ་བ་ན། །
བྲང་ཚ་སྐྱུག་སྙམ་བྱེད་ཅིང་སྐྱུག་པ་དཀའ། ། དྲི་མ་སྨུག་སྐམ་ཤ་བའི་
རིལ་མ་འདྲ། ། འགྲངས་ལྟོགས་གྲང་དྲོས་གང་ལའང་ཁྱད་མེད་
ན། ། སྟོན་དཔྱིད་དུས་ལྡང་ཁ་མངལ་ཤའི་དྲི་བྲོ། ། དང་བོ་འཇུག་
དུས་ཆུ་ཚན་ཆུ་སྐྱུར་སྐྱུག ། བར་དུ་སྨིན་ནས་སེར་བོ་རྒྱ་བཤལ་སྐྱུག།
ཐ་མ་རྒྱས་ནས་ཁྲག་རུལ་དུད་ཁུ་སྐྱུག ར་གནག་ཤ་རུལ་ཉ་ཕག་སྒོག་
སྐྱ་ཆང་། ། མར་རྙིང་འབྲུ་མར་གསར་ཐོག་ཡོས་ཕྱེ་སུངས། ། ཞོ་མ་
ལང་སོགས་བསིལ་དྲོད་དྲགས་པ་གནོད། ། མནའ་དགོ་བ་ལང་ཉ་
ཕག་ཤ་གསར་དང་། ། འབྲུ་རྙིང་བ་མཛོའི་ཞོ་དར་སྲན་མ་སོགས། །
ཡང་རྩུབ་བསིལ་དྲོད་སྙོམས་འཕྲོད་སྤྱི་རྟགས་ཡིན། ། བྱེ་བྲག་གནས་
རྟགས་ཕོ་མཆིན་རྒྱུ་ལོང་བཞིར། ། གནས་ཚེ་རིམ་བཞིན་བད་ཁྲག་
མཁྲིས་རླུང་འདྲ། ། རིགས་ཀྱི་སྒོ་ནས་བརྟགས་ན་བྱེར་བ་ནི། །
མཆིན་དྲི་རྩིབ་ལོགས་རྒྱབ་གཟེར་མིག་རུས་ན། ། མཁལ་རྐེད་བརླ་
སུལ་ཚིགས་གུཞི་བྱིན་ཉཱ་ན། ། ལུས་ལྕི་ཤེད་ཉམས་ཁྲག་བཅས་སྨུག་པོ་
ལུ། ། གུསམ་སེར་བྱེར་ན་ཕོ་མོའི་མཚན་མ་ནས། ། རྣག་ཁྲག་མི་ཆོད་
རྒྱུན་དུ་ འཛག་ པ་ འོང་། ། སྨུག་ པོ་ རྒྱས་ ལ་ རྡོལ་ དང་ མ་ རྡོལ་
གཉིས། ། ཤ་ཁུ་སྐྱུག་ཅིང་ཁྲག་རྣག་འཁྲུ་ན་རྡོལ། ། མ་རྡོལ་རྒྱས་པ་
ཚ་བའི་དུས་དང་འདྲ། ། སྨུག་པོ་འགྱིང་རྟགས་རྩ་བྱིང་ཆུ་མདོག་
ལྗང་། ། མདུན་རྒྱབ་མཆིན་དྲི་ན་ཞིང་སྐྱིད་པ་སྒྱུར། ། ཁ་མངལ་རྔུལ་
གྲང་རྗེས་ལ་གླང་ཐབས་ལྡང་། ། ཕོ་བ་འཚོང་ལ་ཁྱད་པར་དྲི་མ་
སྐགེ། ། སྨུག་པོ་སྐྲན་དུ་འདྲིལ་ན་མཆིན་མཚེར་ལོང་། ། ཕོ་བ་རྒྱུ་
མའི་གནས་འབྱུང་སྲ་འདྲིལ་གཟེར། ། མནན་འཕར་གསར་དུས་
གཉཁྲེ་ཞིང་རྙིང་གསོ་སླ། །ཁོང་ནད་ཕལ་ཆེར་སྨུག་པོས་བསྐྱེད་པའི་
རྩེར། ། དེང་དུས་ལྷ་རྗེའི་ཚོགས་རྣམས་བྱ་ར་སྒྲིམས། །
ཞེས་བད་ཀན་སྤྱི་རྟགས་ནི་རྩ་ ཤའི་གཏིང་དུ་བྱིང་བ་དང་རྒུད་པ་ནི་
འཕར་ཤུགས་སྟོབས་ཆུང་བ་དང་། ཞར་ནི་གཡས་གཡོན་ནམ་ཡང་ན་སྟོད་
སྨད་གང་རུང་མི་གསལ་བ་དང་། བེ་བུམ་ནག་པོར་རྩ་ཞར་བ་ནི་མནན་ན་
རབ་རིབ་ཙམ་ལས་མི་གསལ་བའོ་ཞེས་དང་། ཆུ་མདོག་དཀར་ལ་དྲི་ངད་
རླངས་པ་ཆུང་བ་དང་། ལྕེ་དང་རྙིལ་སྐྱ་ལ་ཁ་མངལ་བ་སྟེ་རོ་མི་གསལ་བ་དང་།
སྣབས་དང་ལུད་པ་ལྡན་ལྗིན་མང་ཞིང་མགོ་འཐོམས་ལུས་སེམས་ལྷན་གཅིག་ཏུ་
ལྕི་བ་དང་དང་ག་མི་བདེ་བ་སྟེ་ཕོ་བ་མི་བདེ་བ་དང་ལུས་ཀྱི་ཕྱི་ནང་གཉིས་ལ་
དྲོད་མེད་པར་སྣང་བ། ཟས་སྐོམ་འཇུ་དཀའ་བ་རྩམ་པ་དང་བད་ཀན་འཁྲུ་
13



བའམ་ཡང་ན་སྐྱུག་པ་དང་། དྲན་པ་མི་གསལ་ གཉིད་ཆེ་ཞིང་ལུས་སྦོ་བ།
མཁལ་རྐེད་མི་བདེ་ལུས་ཀྱི་ཤ་རྒྱས་ཤིང་ཝ་བ་སྐྱེ་བ་སོགས་སོ། ། བྱེ་བྲག་བད་
ཀན་ལྷེན་ཞེས་བྱ་བ་ནི་མ་ཞུ་བས་སྟབས་ཀྱིས་བད་ཀན་དེ་ཉིད་ལྟེན་སྣའི་འོག་ཏུ་
ཚོགས་པ་ལ་མིང་ལྷུན་ཞེས་བྱ་སྟེ་ཀརྨ་བསྟན་འཛིན་གྱིས་སྐབས་འདིའི་ལྷན་ཞེས་
ཕོ་བའི་བེ་སྣབས་ཀྱི་མིང་ཡིན་ནོ་གསུངས་པ་ལྟར་དང་། ན་ལུགས་ཉམས་
སྣང་ལ་འདྲིལ་སྙམ་བྱེད་ཅིང་སྟོང་ངེ་བར་ན་ལ་དམིགས་མནན་ན་འདྲིལ་བའང་
མེད། ཟས་ཟོས་དུས་ངེས་པར་ན་ཞིང་ལྟོགས་ན་ཉམས་བདེ་བར་འདུག་པ་
མངོན་པའོ། ། བད་ཀན་མགུལ་འགགས་སམ་མིད་འཆུས་ཞེས་པ་ཕོ་བ་དང་
བྲང་དང་གློ་བར་བད་ཀན་རྒྱས་པས་བད་ཀན་རླུངས་པ་གློ་ཡུ་དང་མིད་པར་
ཆགས་པ་དེ་དཔེར་ན་མདོང་མོའི་ལོགས་ལ་འོ་ཆགས་འདྲ་ཞིང་དེའི་རྐྱེན་གྱིས་
དང་བོ་གྲེ་བ་ཚ་ཞིང་མིད་པ་སྐེ་སྟོང་ལྷན་གསང་དང་། བྲང་རྣམས་ན་ཞིང་
ཟས་སྐོམ་གང་ཡང་མེད་པར་དཀའ་སྙམ་དང་བར་དུ་ཟས་སྐོམ་མིད་དཀའ་གེ་
བ་ན་ལ་ལུད་པ་ལྗན་ལྗིན་མང་བ་དང་། དབུགས་འབྱིན་རྔུབ་མི་བདེ་ཞིང་ཤ་
སྐམ་ལུས་སྟོབས་འཆོར་ཞིང་བྱ་རོག་མིག་གཉིས་གཟེར། ཐ་མ་གྲེ་བ་ཚ་སྐམ་
ཟས་མི་ཐར་ཐར་ཀྱང་ཕོ་བར་མི་ཕེབས་བྲང་ཁར་སྡོད་པས་ཟས་ཟོས་དུས་གློ་
ལངས་ནས་སྐྱུག་ཅིང་སྐྱིགས་བུ་འབྱུང་། བད་ཀན་སེར་བོ་ཞེས་པ་མཁྲིས་རྐྱེན་
ཀྱིས་བསྐྱེད་པའི་ཁ་ལུད་པ་ཡིན། ན་ལུགས་བྲང་ཚ་ཆུ་སྐྱུར་ཡང་ཡང་སྐྱུག་ལ་ས་
རླན་ལ་བསྡད་པ་དང་རུལ་བ་དང་སྐྱུར་བ་ཟོས་རྗེས་འཁྲུ་བ་ཡང་སྲིད། སྤྱིར་
བད་ཀན་ནད་གཞི་ཅན་ལ་ཟས་སྤྱོད་རྩུབ་ཅིང་དྲོ་བ་འཕྲོད་པ་དང་ལྕི་བསིལ་
བསྟེན་པས་ན་བ་ལས་བད་ཀན་གྱི་ནད་ཡིན་པ་ཤེས་སླའོ། ། །
བད་ཀན་སྨུག་པོའི་རིགས་མཐའ་དག་ནི་རྩ་ནི་རླུང་གི་ཆ་ནས་སྦོམ་ལ་
14
ཁྲག་གི་ཆ་ནས་ཁེངས་ཤིང་ཞེས་ཁེངས་ནི་ནང་གང་བ་ལྟར་ཁེངས་ཤིང་ཞེས་མི་
ཕམ་པས་གསུངས་པ་དང༌། ཀན་རྩ་ཞར་བ་སྟེ་སྨན་པའི་ལག་པ་གཡས་གཡོན་
གྱི་ཀན་རྩ་གཉིས་རབ་རིབ་ཙམ་ལས་ངེས་པར་མི་གསལ་བ་དང་། དེའང་གྲང་
བས་བསྐྱེད་ན་ཕལ་ཆེར་ཕྲ་ལ་གུད་པ་སྟེ་དམའ་བ་འབྱུང་བའོ། ། ཆུ་མདོག་
དམར་སེར་ཡང་ན་དམར་བོའམ་སྨུག་པོ་ལྗང་གུ་ཡང་སྲིད་པ་ཡིན། ན་ལུགས་
ཕོ་བ་དང་མཆིན་པའི་ཁ་འཁོར་ཞིང་དང་ག་དང་རོ་སྟོད་ཀྱི་རྒྱབ་མདུན་སྦྲགས་
ཤིང་སྒྲོག་རུས་སོགས་ན་བ་དང་ལུས་ལྕི་ཞིང་བྱིན་པ་མི་ཐེག་པ་སྒལ་ཚིགས་ན་
ཞིང་བྲང་ཚ་བ་དང་སྐྱུག་སྙམ་བྱེད་ཅིང་སྐྱུག་དཀའ་བ་དང་དྲི་མའི་མདོག་སྨུག་
ལ་སྐམ་ཞིང་ཤ་བའི་རིལ་མ་དང་འདྲ་བ་འབྱུང༌། འགྲངས་ཀྱང་ན་ལ་ལྟོགས་
ཀྱང་ན་བ་དང་ནམ་ཟླ་གོས་སོགས་ཀྱིས་གྲང་ཡང་ན་ལ་དྲིས་ཀྱང་ན་བ་སོགས་
གང་ལའང་ཁྱད་པར་མེད་པར་ན་བ་དང་། སྟོན་དཔྱིད་ཀྱི་དུས་སུ་ལྡང་ཞིང་ཁ་
མངལ་བ་སྟེ་རོ་ཆེར་མི་གསལ་ལ་རླན་བག་ཅན་འོང་ཞིང་ཁྱད་པར་དུ་ནད་
གཞན་དང་མི་ནོར་བའི་རྟགས་སུ་ཉ་ཤའི་དྲི་བྲོ་བའོ། ། དེ་ཡང་ནད་འདི་ལ་
དུས་ཀྱི་ལོ་མ་རྣམ་གསུམ་དུ་འབྱུང་སྟེ་དང་བོ་འཇུག་དུས་སུ་ཆུ་ཚན་དང་ཆུ་སྐྱུར་
འབྱར་བག་ཅན་དུ་སྐྱུག བར་དུ་སྨིན་ནས་མཁྲིས་པ་དང་འདྲ་པ་སེར་བོ་དང་
རྒྱུ་ཚོས་ཀྱི་སྣོད་བཤལ་བ་ལྟ་བུ་སྐྱུག ཐ་མ་རྒྱས་པའི་དུས་ན་ཁྲག་རུལ་བོ་དང་
དུད་ཁུ་འདྲ་བ་སྐྱུག་གོ། འདི་ལ་གནོད་པ་ནི་ར་ཤ་དང་གནག་ཅེས་གཡག་ཤ་
རུལ་སུངས་པ་ཞེས་ཡུན་ལོན་པ་དང་ཉ་ཕག་སོགས་ ཤ་བེམ་སྟེ་སུངས་པ་དང་
སྒོག་སྐྱ་དང་ཚང་མར་རྙིང་འབྲུ་མར་གསར་ཐོག་ཡོས་ཕྱེ་སུངས་ཞེས་རྩམ་པ་
ཡུན་སོང་དྲི་ཅན་གྱི་ཟས་དང་ཞོ་མ་ལངས་པ་སོགས་བསིལ་དྲགས་པ་དང་དྲོ་
དྲགས་པ་སོགས་གནོད། དེ་ལ་ཕན་པའི་ཟས་གནའ་དགོ་བ་ལང་ཉ་ཕག་གི་ཤ་



གསར་དང་འབྲུ་རྙིང་དང་བ་མཛོའི་ཞོ་དར་སྲན་མ་སོགས་ཡང་རྩུབ་བསིལ་དྲོད་
སྙོམས་པ་རྣམས་འཕྲོད་པ་ སྤྱི་ཡི་ རྟགས་ ཡིན། བྱེ་བྲག་ ཏུ་གནས་སའི་ཡུལ། །
གནས་པའི་སྐབས། ནམ་ཟླའི་དུས། ནད་རིགས་ཀྱི་སྒོ་ནས་བརྟག་པར་བྱ་
དགོས་ཏེ་དང་པོ་གནས་ས་ཕོ་མཆིན་རྒྱུ་མ་ལོང་དང་བཞི་ལ་བརྟག་དགོས་ཏེ་ཕོ་
བར་གནས་ཚེ་སྒྲོག་པ་དང་སྐྱུག་པ་ཟོས་རྗེས་ན་བ་འཇུ་དཀའི་རིགས་དང་ཆང་
རྙིང་དང་ཆང་གསར་ཁ་མ་ཁུགས་པ་ཤི་ཤ་རྣམས་གནོད་ཅིང་ནམ་ཟླ་གྱོན་པ་
སོགས་ཧ་ཅང་དྲོ་དྲགས་པ་དང་རླན་ཅིང་གྲང་བའི་དུས་ལྡང་བས་བད་ཀན་
དང་ཀུན་ནས་འདྲ། མཆིན་པར་གནས་ཚེ་མཆིན་དྲི་རོ་རྒྱབ་ན། རྒྱབ་ཀྱི་
ཚིགས་རྣམས་བཀན་ཞིང་མཉེས་ན་ཕན་སྙམ་བྱེད། མེ་ཉི་ཟས་དྲོད་བཅུད་
ཅན་རུལ་སྐྱུར་ཟོས་པ་ལས་ལྡང་མཆིན་པར་རྒྱས་ཚེ་སྲ་ལ་ཁེངས་ཤིང་སྐྲན་ལྟར་
ན་བས་ཁྲག་ནད་དང་ཀུན་ནས་འདྲ། རྒྱུ་མར་གནས་ཚེ་ན་ཞིང་རྒྱུ་ཡུལ་འགྱུར་
བའི་ཉམས་དང་ཡང་ན་འདྲིལ་ནས་ན་ཞིང་མིག་དང་ཆུ་མདོག་སེར་བས་མཁྲིས་
པ་དང་ཀུན་ནས་འདྲ། ལོང་དུ་གནས་ཚེ་སྦོ་འཁྲོག་འུར་བ་དང་སྔ་དགོང་དང་
ཆང་སྐྱུར་སོགས་འཐུང་དུས་ན་ཁྱད་པར་སྦོ་ཞིང་ཐུར་རླུང་གི་དྲི་ཆེ་ལ་ དྲོད་
རིགས་འཕྲོད་ཅིང་གྲང་བ་གནོད་པས་རླུང་དང་ཆ་ཀུན་ནས་འདྲ། རིགས་ཀྱི་
སྒོ་ནས་བརྟགས་ན་བྱེར་བ་ནི། མཆིན་དྲི་དང་རྩིབ་མའི་ལོགས་རོ་རྒྱབ་གཟེར་
ཞིང་མིག་རུས་ན་ཞིང་སྣ་ཁྲག་འཛག་པ་མཁལ་རྐེད་བརླའི་སུལ་དང་ཡན་ལག་
གི་ཚིགས་གཞི་དང་བྱིན་པའི་ཞྭ་སོགས་ན་བ་དང་ལུས་ལྕི་ཞིང་སྐྱིད་ པ་སྐྱུར།
ཤེད་དང་ཉམས་འབྲི་བར་བྱེད་པ་དང་ལུད་པ་ཁྲག་བཅས་སྨུག་པོ་ལུ་བར་བྱེད་
དོ། ། བསམ་སེར་བྱེར་ན་ཕོ་མོའི་མཚན་མ་ནས་རྣག་ཁྲག་མི་ཆོད་རྒྱུན་དུ་
འཛག་པ་འོང་། སྨུག་པོའི་ནད་དེ་རྒྱས་པ་ལ་རྡོལ་དང་མ་རྡོལ་གཉིས་ཤ་ཁུ་ལྟ་
བུ་སྐྱུག་ཅིང་ཁྲག་རྣག་འཁྲུ་ན་རྡོལ་བའི་རྟགས་དང་མ་རྡོལ་སྨུག་པོ་ཁྲག་དང་
ཚད་པ་རྒྱས་པའི་རྟགས་ནི་དང་བོ་ཚད་པ་རྒྱས་པའི་དུས་དང་འདྲ་བར་བསྟན་
ཟིན་ལ་སྨུག་པོ་འགྱིང་རྟགས་གོང་མོའི་རྩ་རྒྱུད་ཕྲ་ལ་བྱིང་ཞིང་ཆུ་མདོག་ལྗང་ཁུ་
དང་། མདུན་དང་རོ་རྒྱབ་མཆིན་དྲི་ན་ཞིང་སྐྱིད་སྐྱུར་བ་སྟེ་བྱ་བ་མི་འདོད་
ཅིང་། ཁ་མངལ་བ་སྟེ་རོ་མི་ཚོར་ཞིང་རླན་བག་ཅན་ལ་རྔུལ་ཞིང་གྲང་བའི་
རིགས་འབྱུང་བ་དང་ཞོ་དང་དར་བ་སོགས་བཏུང་ནས་གྲང་བའི་རྗེས་གླང་
ཐབས་ལྡང་། གང་ཡང་འཇུ་དཀའ་བས་ཕོ་བ་འཚང་ལ་དྲི་མ་སྐམ་པོ་འབྱུང་
ངོ༌། ། སྨུག་པོ་དེ་ཉིད་སྐྲན་དུ་འདྲིལ་བའི་ཚེ་ན་མཆིན་པ་མཚེར་བ་ལོང་ཕོ་བ་
རྒྱུ་མའི་གནས་སུ་འབྱུང་སྟེ་སྲ་ལ་འདྲིལ་བ་གཟེར་ཞིང་ན་ལ་མནན་ན་འཕར་བ་
དང་གང་དུ་བྱུང་བའི་གནས་དེ་ཚ་ཞིང་སྟོབས་འཛད་ལ་དང་གའང་འགག
དེ་ཡང་གསར་དུས་སུ་འཕྲལ་དུ་མཆིན་པ་ལྟ་བུར་བཅོས་དཀའ་བས་གཉན་ལ་
རྙིངས་པ་རུལ་ནས་བཤིག་སྦྱངས་སོགས་གསོ་སླ་བ་ཡིན། ཁོང་བའི་ནད་ཕལ་
ཆེར་སྨུག་པོའི་རྒྱུས་བསྐྱེད་པ་སྟེ་དེ་ལ་སྨན་པ་མི་མཁས་པ་ལ་ལས་དུག་དང་ལ་
ལས་ཚ་བ་ལ་ལས་གྲང་བ་ལ་ལས་ས་བདག་གི་གདོན་དུ་འཛིན་པའང་ཡོད་པས་
འཁྲུལ་བ་ཤིན་ཏུ་ཆེ་བས་དེ་ཕྱིར། དེང་དུས་ལྷ་རྗེ་ཚོགས་རྣམས་སྨུག་པོ་འདི་ལ་
བྱ་ར་སྒྲིམས་ཤིག་ཅེས་གདམ་པའོ། །
ཁོང་ནད་ཀྱི་སྐོར།
མ་ཞུ་བའི་ནད་ཀྱི་རྟགས། །
ཁོང་ནད་ཀུན་གྱི་རྩ་བ་མ་ཞུ་བ། ། འདི་ཡི་རྟགས་ལ་སྤྱི་དང་བྱེ་
བྲག་གཉིས། ། སྤྱི་རྟགས་དྲི་མ་འགག་གམ་དུས་མིན་འབྱུང་། ། འོག་
རླུང་འགྱུ་དཀའ་འཁྱིལ་ཞིང་ལུས་ལྕི་སྦོ། ། སྐབས་སུ་འགྱིང་རྗེས་ཆེར་
16
17



འཁྲུ་ཟོས་དུས་ན། ། མགོ་བོ་ན་སྒྲིག་བཤང་གཅི་ཞག་ཅན་འཁྲུ། ། བྱེ་
བྲག་རྟགས་ལ་སྙིགས་མ་མ་ཞུ་ན། ། ཁ་མངལ་ཕོ་འཚིང་སྒྲེག་སྐྱུག་
ཁྱད་པར་དུ། ། གང་མ་ཞུ་བའི་ཟས་གནོད་དྭངས་མ་ནི། ། མ་ཞུ་
ཁོང་སྙོམས་ཤ་སྐམ་ཡི་ག་འགག ། སྒྲེག་མང་སྙིང་ག་རྩིབ་ལོགས་མི་
བདེ་གཟེར། ། མ་ཞུ་རླུང་ལྡན་སྦོ་འདར་མགོ་འཁོར་རེངས། །
མཁྲིས་ལྡན་འཁྲུ་སེར་ཚ་སྐོམ་སྒྲེག་སྐྱུག་འབྱུང་། ། བད་ལྡན་སྒྲེག་སྐྱུག་
མཆིལ་མ་འབྱར་བག་མང་།
ཞེས་སྐྲན་སྐྱ་རྦབ་འོར་དམུ་ཆུ་སོགས་ཁོང་ནད་ཀུན་གྱི་རྩ་བ་ནི་མ་ཞུ་བས་
བསྐྱེད་པ་ཡིན་ པས། འདི་ཡི་རྟགས་ལ་སྤྱི་དང་བྱེ་བྲག་གཉིས་ཡོད་པ་ལས།
སྤྱི་རྟགས་དྲི་མ་འགག་པའམ་དུས་མིན་དུ་འབྱུང་བ། འོག་རླུང་འགྱུ་བ་དཀའ་
བ་ནི་གཡོ་དཀའ་བའམ་འཁྱིལ་ཞིང་ལུས་ལྕི་ལ་ཕོ་བ་དང་སྐབས་སུ་འགྱིངས་
ཞེས་འདིའི་སྐབས་སུ་ཡར་སྐྱུག་མར་བཤལ་སོགས་མི་ཐུབ་པ་ཕོ་བ་ཧྲེམ་མེར་ན་
བའི་དོན་དང་རྗེས་ལ་བུངས་ཆེར་འཁྲུ་བ་དང་ཟས་གང་ཡང་ཟོས་པའི་དུས་ན་
བ་དང་མགོ་བོ་ན་བ་སྒྲེགས་པ་འབྱུང་བ་དྭངས་སྙིགས་འདྲེས་པས་བཤང་བ་
དང་གཅི་བ་གཉིས་ཞག་ཅན་དུ་འཁྲུ་བ་སོགས་སྤྱི་རྟགས་དང་། བྱེ་བྲག་གི་
རྟགས་ལ་སྙིགས་མ་མ་ཞུ་བའི་ཚེ་ན། ཁ་མངལ་བ་སྟེ་ཁ་ཟས་ཀྱི་རོ་ཆེར་མི་ཚོར་
བ་དང་ཕོ་བ་འཚང་བ་སྟེ་རྫིང་བ་དང་སྒྲིག་པ་འབྱུང་ཞིང་སྐྱུག་པ་དང་ཁྱད་པར་
དུ་གང་མ་ཞུ་བའི་ཟས་དེ་ལྷག་པར་གནོད་པ་ཡིན། དྭངས་མ་མ་ཞུ་བ་ནི་ཁོང་
བ་སྙོམས་པ་ཞེས་སྤྲོ་བ་ཆུང་ཞིང་སྐྱིད་ལུག་པ་དང་ཡི་ག་འགག་པ་སྒྲེག་པ་མང་དུ་
འབྱུང་ཞིང་ཤ་སྐམ་ལ་སྙིང་ག་དང་རྩིབ་ལོགས་མི་བདེ་ཞིང་གཟེར་རོ། ། མ་ཞུ་
བ་དེ་དག་གང་ཡིན་ཡང་རླུང་དང་ལྡན་ཚེ་ཁོང་བ་སྦོ་ལ་འདར་བ་དང་མགོ་བོ་
འཁོར་ཞིང་ཡན་ལག་རེངས་པའོ། ། མཁྲིས་པ་དང་ལྡན་ན་འཁྲུ་མདོག་སེར་
ཞིང་ཁོང་བ་ཚ་བ་དང་སྐོམ་དད་ཆེ་ཞིང་སྒྲེག་པ་དང་སྐྱུག་པ་འབྱུང་ངོ་། ། བད་
ཀན་དང་ལྡན་ན་ལུས་ལྕི་ལ་སེམས་བྱིང་ཞིང་སྒྲེག་པ་དང་སྐྱུག་པར་བྱེད་ཅིང་
མཆིལ་མ་ལ་འབྱར་བག་ཅན་མང་དུ་འབྱུང་ངོ༌། །
གཅོང་ཆེན་སྐྲན་ནད་ཀྱི་རྟགས།
གཅོང་ཆེན་སྐྲན་རྟགས་སྤྱི་དང་བྱེ་བྲག་གཉིས། །སྤྱི་རྟགས་རྩ་
རྒྱུད་ཞན་ཞར་དྲི་ཆུ་ལ། ། སྐྲན་ཐིག་ཉ་མིག་འབྱུང་ཞིང་སྒྲེག་སྐྱུག་
འཁྲུ། ། དྲི་མ་སྲི་སྐམ་ཤེད་ཆུང་ཟས་འཇུ་དཀའ། ། གང་ལ་སྐྲུན་ཡོད་
དེ་སྟེང་དྲེགས་པ་ཆགས། ། འགྲངས་དང་གྲང་རྗེས་ན་ལ་བྱེ་བྲག་
རྟགས། ། སྙིགས་མ་མ་ཞུ་ཟས་སྐྲན་ཕོ་འཚིང་སྒྲེག ། གང་མ་ཞུ་བའི་
ཟས་དེ་ལྷག་ཏུ་གནོད། །ཟོས་ཐོག་གླང་ཐབས་ལྡང་ཞིང་རྐང་བོལ་
གཡོ། ། སྣོད་ཀྱི་མཁྲིས་སྐྲན་ཤ་མདོག་སྔོ་ལ་སྐམ། །མིག་ཆུ་སེར་ཞིང་
སྨིན་ནས་ཟ་འཕྲུག་བྱེད། ། རྒྱུ་མའི་མཁྲིས་སྐྲན་རྩ་གྲིམས་མིག་ཆུ་
སེར། ། དྲི་ཆུ་སྲི་སྐམ་ལུས་ལྕི་ནད་ཟུག་ཆེ། ། ལོང་གི་རླུང་སྐྲན་སྦོ་
འཁྲོག་ཝུ་འཁྲུ་འཕོ། ། མངལ་སྐྲན་རྒྱུ་ཞབས་གཟེར་ལྡང་འགྲངས་ཆེ་
ན། ། ཁྲག་ཅན་འཛག་ཅིང་ཚིགས་པ་མི་བདེ་གཟེར། ། ཕྱི་ན་གནས་
པ་དངོས་སུ་གསལ་བར་སྟོན། ། བར་གནས་ལག་འོག་སྲ་འདྲིལ་
བཟུང་ བར་ ནུས། ། གཏིང་ ན་ གནས་ པ་ བརྟག་ ལ་ ནད་ ངོས་
འཛིན། ། མདོར་བསྡུས་ཚ་སྐྲུན་རྩ་ཆུ་ཕྱི་ཡུལ་ཚ། ། གནས་དེར་
འཕེལ་རྐྱེན་ཚ་ཞིང་མནན་ན་འཕར། ། ཁ་ཟས་དྲོད་བཅུད་མི་འཕྲོད་
བསིལ་བ་འཕྲོད། ། དེ་ལས་གོ་ལྡོག་གྲང་བའི་སྐྲན་དུ་བརྟག ། ཟུག་
18



ཆེ་སྐྱུག་ཅིང་ཟུངས་གསུམ་ཤོར་ན་སྤང་། ། སྟོབས་ལྡན་ཟུག་མེད་ཟས་
ཚུད་འཚོ་བས་བཅོས། །
གཅོང་ཆེན་སྐྲན་ཀྱི་ནད་རྟགས་ལ་སྤྱི་དང་བྱེ་བྲག་གཉིས་ལས་སྤྱི་རྟགས་
ལ་རྩ་རྒྱུད་ཕྲ་ཞིང་སྟོབས་ཆུང་བ་ཞན་ཅིང་སྤྱིར་གཡས་གཡོན་སྟོད་སྨད་ཀྱི་རྩ་
མངོན་ཙམ་ལས་མི་གསལ་བ་ཞར་བར་འཕར་ཞིང་དྲི་ཆུ་ལ་སྐྲན་གྱི་ཐིག་ལེ་ཉའི་
མིག་ལྟ་བུ་འབྱུང་ཞིང་སྒྲེག་པ་དང་སྐྱུག་པ་དང་སྐབས་འགར་འཁྲུ་བ་ཡང་སྲིད་
ལ་དྲི་མ་སྲིའམ་སྐམ་པ་དང་ལུས་ཀྱི་ཤ་སྐེམ་ཞིང་ཤེད་ཆུང་བ་ཁ་ཟས་འཇུ་དཀའ་
ཞིང་ལུས་ཀྱི་ཆ་ནས་གང་ལ་སྐྲུན་ཡོད་པ་དེའི་སྟེང་དུ་དྲེག་པ་ཆགས་ཤིང་འགྲང་
བ་དང་གྲང་བའི་རྗེས་སུ་ན་བའོ། ། བྱེ་བྲག་གི་རྟགས་ལ་སྙིགས་མ་མ་ཞུ་བ་ཟས་
ཀྱི་སྐྲན་ནི་ཕོ་བ་འཚང་ལ་སྒྲེག་ཅིང་ཟས་གང་མ་ཞུ་བའི་ཟས་དེ་ལྷག་པར་གནོད།
ཟས་ཟོས་པའི་ཐོག་གླང་ཐབས་ལྡང་བ་དང་གདོང་བ་དང་མིག་ལྕིབས་དང་རྐང་
བའི་བོལ་རྣམས་གཡོ་བ་ཡིན། སྣོད་དྲུག་གི་མཁྲིས་པའི་སྐྲན་ནི་ཤ་མདོག་སྔོ་ལ་
སྐམ་པ་དང་མིག་ཆུ་སེར་ཞིང་སྨིན་ནས་ལུས་ཀུན་ཟ་འཕྲུག་བྱེད་པའོ། ། རྒྱུ་
མའི་མཁྲིས་སྐྲུན་རྩ་གྲིམས་ཞིང་མིག་ཆུ་སེར་བ་དང་དྲི་ཆུ་སྲི་བ་སྟེ་འཚག་དཀའ་
བ་དང་ཤ་སྐམ་པ་ལུས་ལྕི་བ་ནད་ཀྱི་ཟུག་ཆེ་བ་སོགས་འབྱུང༌། ལོང་གི་རླུང་
སྐྲུན་སྦོ་འཁྲོག་ལྦུ་བ་འཁྲུ་ལ་གནས་གཅིག་ཏུ་མི་བརྟན་པར་འཕོ་འགྱུར་དང་
འཕེལ་འགྲིབ་བྱེད་པ་ཡིན། བུད་མེད་ཀྱི་མངལ་སྐྲན་ནི་རྒྱུ་ཞབས་སྐྲངས་ནས་
རེ་མོས་སུ་ལྡང་དུབ་ཀྱིས་གཟེར་བ་དང་འགྲང་ཆེ་བའི་ཚེ་ན་ན་ཞིང་སྐབས་སུ་
མཚན་མ་ནས་ཁྲག་དྲོད་ཅན་འཛག་ཅིང་ཚིགས་པ་མི་བདེ་བ་དང་རྒྱུ་ཞབས་
སྐྲངས་ནས་རེ་མོས་སུ་ལྡང་དུབ་ཀྱིས་གཟེར། ཕྱི་ན་གནས་པའི་སྐྲན་རྣམས་
དངོས་སུ་གསལ་བར་སྟོན་ནུས་པ་དང་བར་གནས་རྣམས་ཕལ་ཆེར་བར་ལྟོ་སྟོང་
ལ་ལངས་པ་དང་ཁ་བུབ་པ་དང་གན་རྐྱལ་དང་ཟུར་ལ་གནས་པར་བྱས་ཏེ་སྲ་
ཞིང་འདྲིལ་ལ་ལག་པའི་འོག་ཏུ་བཟུང་བར་ནུས། གཏིང་ན་གནས་པ་མྱངས་
པས་མི་ གསལ་ བས་ རྩ་ ཆུའི་རྟགས་ ལ་ བརྟགས་ནས་ནད་ངོས་འཛིན་ པར་
བྱའོ། ། མདོར་བསྡུས་ན་ཚ་སྐྲན་ནི་རྩ་ཆུ་དང་ཕྱི་ཡུལ་དུ་ཚ་ཤས་ཆེ་བ་ལ་སྐྲན་
ཡོད་པའི་གནས་དེར་འཕེལ་སྐྱེན་ལ་ཚ་ཞིང་མནན་ན་འཕར་བ་དང་ཁ་ཟས་ལ་
དྲོད་བཅུད་ཀྱི་རིགས་བཏང་ན་མི་འཕྲོད་ཅིང་བསིལ་བ་འཕྲོད་ལ་རྟགས་དེ་ལྟར་
ལས་གོ་ལྡོག་པར་བྱུང་ན་གྲང་བའི་སྐྲན་དུ་བརྟག་པ་དེ་ངོས་བཟུང་ལ་ཚ་གྲང་
གང་ཡང་ཟུག་ཆེ་ལ་སྐྱུག་ཅིང་ལུས་ཟུངས་ཤོར་བ་སྟེ་ཤ་ཤོར་བ་མུར་གོང་གི་ཤ་
སོགས་སྐམ་པ་རྩ་ཤོར་བ་སྟེ་རྩ་ལ་ཤེད་མེད་པ། མེ་དྲོད་ཤོར་ནས་ཟས་མི་འཇུ་
ཞིང་དང་ག་མེད་པ་དེ་གསུམ་ཤོར་བ་འཛོམ་ན་སྤང་ཞེས་དང༌། ལུས་སྟོབས་
དང་ལྡན་ཞིང་ན་ཟུག་མེད་པ་ཁ་ཟས་ཀྱི་རིགས་གང་ཡང་ཚུད་པའི་དང་ག་བདེ་
ན་ཟས་སྤྱོད་མ་ལོག་ཚེ་འཚོ་བས་བརྩོན་པས་བཅོས་པར་བྱའོ་ཞེས་སོ། །
སྐྱ་རྦབ་ཀྱི་ནད་རྟགས།
སྐྱ་རྦབ་རྟགས་ནི་ཕལ་ཆེར་དམུ་ཆུ་དང། །མཚུངས་ཏེ་ཁ་
གདོང་མིག་ལྕིབས་རྐང་ངར་བོལ། ། གཡོ་ཞིང་སྐྲངས་ལ་ལྕེ་མཆུ་རྙིལ་
བཀྲག་འཆོར། ། རྩ་བྱིང་ཆུ་སེར་རྔམ་འདེགས་ཟས་འཇུ་དཀའ། །
ཞེས་སྐྱ་རྦབ་ཀྱི་ནད་རྟགས་ ཕལ་ཆེར་དམུ་ཆུ་དང་མཚུངས་ཏེ་ཁ་དང་
གདོང་བ་མིག་ལྕིབས་དང་རྐང་བའི་བོལ་དང་ངར་གདོང་སྦོད་པོར་གཡོ་ཞིང་
སྐྲངས་ལ་ལྕེ་དང་མཆུ་རྙིལ་སོགས་ཀྱི་བཀྲག་སྟེ་མདངས་འཆོར་བ་དང་རྩ་བྱིང་
ལ་ཆུ་མདོག་སེར་བ་དང་འགུལ་བའི་ཚེ་ན་རྔམ་ལ་འདེགས་ཤིང་སྙིང་ག་སྤུག་པ་
དང་དང་ག་འགག་ཅིང་ཁ་ཟས་འཇུ་དཀའ་བ་འོང་ངོ༌། །



འོར་ནད་ཀྱི་རྟགས།
འོར་ནད་སྤྱི་རྟགས་དམུ་ཆུ་དང་མཚུངས་ལ། །རྩ་རྣམས་ཚ་
འཁྱུག་ལུས་ངལ་དང་ག་འགག ། ཁྱད་པར་གདོང་བོལ་བྲང་གསུམ་
ཆུ་ སོ་ སྐྲངས། ། པགས་ འོག་ ཆུ་ སེར་ གྱིས་ ཁེངས་ འོག་ བཅུག་
སྐྲངས། །གྲང་འོར་ལུས་བརྩེ་སྐྲངས་གསོབ་གྲང་རྗེས་ན། ། ཉིན་མོ་
གཉིད་ཆེ་མཚན་མོ་གཉིད་མེད་ཡེར། ། ཚ་འོར་མིག་ཆུ་པགས་སེར་
ཡང་ན་ དམར། །རྩ་ རྣམས་ གཟེར་ འཁྱུག་ དྲོས་ ན་ སྐྲངས་ པར་
བྱེད། །
ཞེས་འོར་ནད་སྤྱི་རྟགས་དམུ་ཆུ་དང་མཚུངས་པ་སྟེ་འདྲ་ལ། རྩ་རྣམས་
ཚ་ཞིང་འཁྱུག་ལ་ངལ་བ་སྟེ་ཐང་ཆད་པ་དང་། ཁ་ཟས་མི་འཇུ་ཞིང་དང་ག་
འགག་ལ་ལུས་ཀུན་སྐྲངས་ཤིང་ཁྱད་པར་དུ་གདོང་དང་རྐང་བའི་བོལ་དང་བྲང་
དང་གསུས་པ་ཆུ་སོ་རྣམས་སྐྲངས་ཤིང་ཤ་དང་པགས་པའི་བར་རྣམས་སུ་ཆུ་
སེར་གྱིས་ཁེངས་ནས་འོག་ཏུ་གང་བཅུག་པ་དེ་ཕྱོགས་ཡོན་པོར་སྐྲངས་པ་ཡིན་
ལ་བྱེ་བྲག་ཏུ་ཕྱེ་བའི་རྟགས་ལ་གྲང་འོར་ལུས་བརྩེ་བ་དང་སྐྲངས་ཤིང་པགས་པ་
རྩུབ་ཅིང་གསོབ་ལ་གྲང་བའི་རྗེས་སུ་ན་བ་དང་ཉིན་མོར་གཉིད་ཆེ་ཞིང་མཚན་
མོ་གཉིད་མེད་ཡེར། ཚ་འོར་ནི་མིག་ཆུ་དང་པགས་མདོག་སེར་བའམ་ཡང་ན་
དམར། རྩ་རྣམས་གཟེར་ཞིང་འཁྱུག་ལ་ དྲོས་ པའི་ཚེ་ན་ སྐྲངས་ པར་བྱེད་
འོ། ། དང་བོ་ཤེད་ཆུང་ཕོ་བ་གང་སྙམ་ལ། ། དབུགས་ཐུང་སྙིང་
འཕར་ཟས་ཀྱི་འཇུག་སྟོབས་ཆུང་། ། ལྕེ་མཆུ་རྙིལ་དཀར་འགུལ་ཚེ་
གསུས་པ་ སྡིག ། རྐང་ ལག་ བོལ་ གོང་ ངར་ གདོང་ ནང་ ལྡེབས་
དང་། ། མཚན་དཔྲག་ཚིགས་པ་བཅུ་དྲུག་ཐད་ཀྱི་མདོ། ། ཕོ་བ་བྲང་
སྨད་ཁ་གདོང་མིག་ལྕིབས་ཏེ། ། ཆུ་ཡི་མཁར་བརྒྱུད་གཡོ་ཞིང་སྐྲངས་
པ་ཡིན། ། བར་དུ་ཆུ་རུ་སྨིན་ནས་གསུས་པ་ཁེངས། ། བེམ་ཏོལ་རྒྱབ་
ན་ཐོལ་ཐོལ་ཕྲོག་ཕྲུག་འོང་། ། ཐ་མ་རྒྱུས་དུས་འཚོ་འཆི་བརྟག་པ་
ནི། ། དབུགས་དལ་དང་ག་བདེ་ལ་སྐོམ་དད་ཆུང་། ། ཟུག་མེད་ལུས་
ཡང་མིག་དཀར་དྲི་ཆུ་སྔོ། །རྩ་རྒྱུག་སྙོམས་ལ་ཤེད་ཆེ་འཚོ་བར་
འགྱུར། ། འཆི་རྟགས་དེ་རྣམས་གོ་ལྡོག་ཁྱད་པར་དུ། ། གློ་མང་མིག་
སེར་དྲི་ཆུ་དམར་སེར་ཉུང་། ། ཟུངས་ཟད་ལུས་སྟོབས་ཤོར་ན་སྤང་
བར་བྱ། ། བྱེ་བྲག་རླུང་གྱུར་འུར་འཁྲོག་འཕེལ་འབྲི་བྱེད། །ཟུག་ཆེ་
ཆུ་སྔོ་དྲི་ཆུ་སྲི་ལ་སྡོམ། ། མཁྲིས་པ་མིག་སེར་ཤ་སྔོ་ཆུ་བབས་ཆུང་། །
རྩ་གྲིམས་ཆུ་མདོག་མར་ཁུ་བཙོད་ཁུ་འདྲ། ། བད་ཀན་དབུགས་
འདེགས་སྐྲངས་ཆེ་འཇུ་སྟོབས་ཆུང་། ། ལུས་ལྕི་གཉིད་ཆེ་རྩ་བྱིང་ཆུ་
མདོག་སྔོ། ། ཁྲག་བྱེར་རྩ་གྲིམས་ཆུ་དམར་དང་ག་འགག ། རོ་སྟོད་
རྩིབས་ལོགས་གཟེར་སྙམ་ལུས་པོ་ལྕི། ། ཚ་ཆུ་རྩ་གྲིམས་ཆུ་མདོག་
དམརརམ་སེར། ། ལུད་པ་དམར་ལ་མིག་སེར་གློ་ཡུ་ནས། ། སོར་
སོར་སྒྲ་འབྱུང་ལྷན་སྣ་གྱོང་དྲེག་ཆགས། ། གསུས་ཆེ་ཡན་ལག་ཕྲ་སྐམ་
ཡི་དྭགས་འདྲ། ། གྲང་ཆུ་རྩ་དལ་ཆུ་སྔོ་སྐོམ་དད་ཆུང་། ། སྦོ་འཁྲུ་
ལུས་ཀུན་སྐྲངས་ཆེ་མནན་རྗེས་འོང་། ། ཚ་གྲང་འདྲེས་ལས་ལྡན་པའི་
U
པའོ། །
གཅོང་ཆེན་དམུ་ཆུའི་རྟགས།
གཅོང་ཆེན་དམུ་ཆུའི་རྟགས་ལ་རྣམ་པ་གཉིས། སྤྱི་རྟགས་དང་
བོ་འཇུག་དང་བར་དུ་སྨིན། ། ཐ་མ་རྒྱས་དུས་འཚོ་འཆི་བརྟགས་པ་
22



ཆུ་ནད་དེ། ། རྩ་ནི་ཁ་བྱིང་གཏིང་ན་ཅུང་ཟད་གྲིམས། ། ཆུ་མདོག་
དམར་སེར་ལྡོག་དཀའ་མི་ལྡོག་སྲིད། ། མཁྲིས་གྱུར་ཚ་ཆུ་འཚོ་དཀའ་
བད་རླུང་ལས། ། གྱུར་བའི་གྲང་ཆུ་གསོ་བར་སླ་ཞེས་གསུངས། །
ཞེས་གཅོང་ཆེན་དམུ་ཚུའི་རྟགས་ལ་རྣམ་པ་གཉིས་ལས། དང་བོ་སྤྱི་
རྟགས་ལ། འཇུག་པ་དང་བར་དུ་སྨིན་པ་ཐ་མ་རྒྱས་པའི་དུས་ན་འཚོ་བ་དང་
འཆི་བའི་རྟགས་བརྟག་པའོ། ། དང་བོ་འཇུག་པའི་དུས་སུ་ཤེད་ཆུང་ལ་ཕོ་བ་
ལྟེམ་པ་སྟེ་ཅུང་ཟད་གང་ཉམས་ལ་དབུགས་རྒོད་པ་སྟེ་ཐུང་བ་དང་སྙིང་འཕར་
བ་སྟེ་འདེགས་པ་དང་། ཟས་གང་ཡིན་འཇུ་སྟོབས་ཆུང་བ་དང་ལྕེ་དང་མཆུ་
རྙིལ་སོགས་དཀར་ལ་འགྲོ་འདུག་བྱས་ཚེ་གསུས་པ་ལྡིག་པ་སྟེ་ཕོ་བ་ལྕི་བ་དང་
རྐང་ལག་གི་བོལ་གོང་དང་ངར་གདོང་གི་ནང་ལྡེབས་མཚན་དཔྲག་སྟེ་ཆུ་སོ་
དང་ཚིགས་པ་བཅུ་དྲུག་ཐད་ཀྱི་མདོ་ཕོ་བའི་སྟེང་བྲིང་སྨད་དེ་བྲང་ཞོལ། ཁ་
དང་གདོང་མིག་ལྕིབས་སོགས་ཆུ་ཡི་མཁར་བརྒྱད་གཡོ་བ་སྟེ་འཕེལ་ཞིང་སྐྲངས་
པ་ཡིན་ནོ། བར་དུ་དེ་དག་ཆུ་རུ་སྨིན་ནས་གསུས་པ་ སྟེ་ ཕོ་བ་ཐམས་ཅད་
ཁེངས། བེམ་ཏོལ་ཏེ་སོར་ཀག་མཁལ་ཁུང་ལ་བརྒྱབ་ན་ཐོལ་ཐོལ་སྡིག་པྲིག་པ་
འོང་། ཐ་མ་རྒྱས་པའི་དུས་འཚོ་འཆི་བརྟག་པ་ནི་དབུགས་དལ་ཞིང་དང་ག་
བདེ་ལ་སྐོམ་དད་ཆུང་བ་དང་ན་ཟུག་མེད་ཅིང་ལུས་ཡང་ལ་མིག་དཀར་བ་དང་
དྲི་ཆུ་སྔོ་ཞིང་རྩ་རྒྱུད་སྙོམས་ལ་ཤེད་ཆེ་ན་འཚོ་བར་འགྱུར་རོ། ། འཆི་རྟགས་
གོང་གི་རྟགས་རྣམས་ལས་གོ་ལྡོག་ཅིང་ཁྱད་པར་དུ་ཟས་སྐྱུག་པ་གློ་མང་བ་མིག་
སེར་ཞིང་དྲི་ཆུ་དམར་སེར་སྐུ་ལ་ཉུང་བ། ཟུངས་ཟད་ཅིང་ལུས་སྟོབས་ཤོར་བ་
སོགས་ཀྱི་རྟགས་བྱུང་ན་སྤང་བར་བྱའོ། ། བྱེ་བྲག་རླུང་གྱུར་འུར་འཁྲོག་བྱེད་
པ་དང་ཕོ་ལོང་འཕེལ་འབྲི་བྱེད། ནད་ཟུག་ཆེ་ལ་ཆུ་མདོག་སྔོ་ལ་དྲི་ཆུ་སྲི་
བའམ་ཡང་ན་སྡོམ། མདོར་བསྡུས་ན་རླུང་དང་མཁྲིས་པ་བད་ཀན་གསུམ་དུ་
འདུས་པས་བསྒྱུར་ཏེ་རླུང་གྱུར་ནི་འཁྲོག་ཅིང་འུར་བ་ཟུག་ཆེ་ལ་འཕེལ་འབྲི་
བྱེད་པ་དང་ཆུ་སྔོ་ཞིང་དྲི་ཆུ་སྲི་ལ་དབུགས་ངན་ཀྱང་སྡོམ། མཁྲིས་པ་ལས་གྱུར་
ན་མིག་སེར་ལ་ཤ་མདོག་སྔོ་ཞིང་ཆུ་བབས་ཆུང་བ་དང་རྩ་གྲིམས་ལ་ཆུ་མདོག་
མར་ཁུ་དང་འདྲའམ་ཡང་ན་བཙོད་ཁུ་འདྲ་བར་དམར་རོ། ། བད་ཀན་ལས་
གྱུར་དབུགས་འདེགས་ལ་སྐྲངས་པོ་ཆེ་ཞིང་འཇུ་སྟོབས་ཆུང་བ་དང་ལུས་བྱིངས་
ལྕི་ལ་གཉིད་ཆེ་ཞིང་རྩ་བྱིང་བ་དང་ཆུ་མདོག་སྔོ་བའོ། ། དྭངས་མ་ཁྲག་བྱེར་གྱི་
རྩ་ནི་གྲིམས་ཤིང་ཆུ་མདོག་དམར་ལ་ལུས་ལྕི་དང་ག་འགག་ཅིང་རོ་སྟོད་དང་
རྩིབ་ལོགས་རྣམས་གཟེར་ཕྲན་ལྡང་སྙམ་བྱེད་པ་དང་ལུས་ལྕི་ཞིང་རྩ་གང་གཏར་
ཀྱང་ཁྲག་ངན་ཞིང་སླ་ལ་ཆུ་ལྟར་མདོག་སེར་རོ། ། ཚ་ཆུའི་རྩ་གྲིམས་ཤིང་ཆུ་
མདོག་དམར་རམ་སེར་བ་དང་། ལུད་པ་དམར་ལ་མིག་སེར་ཞིང་གློ་ཡུ་ནས་
སོར་སོར་ཞེས་པའི་སྒྲ་འབྱུང་ལྷན་སྣ་གྱོང་ལ་དྲེག་པ་ཆགས་ཤིང་གསུས་པ་ཆེ་ལ་
ཡན་ལག་ཕྲ་ཞིང་སྐམ་པས་ཡི་དྭགས་དང་འདྲའོ། ། གྲང་བའི་ཆུ་ནི་རྩ་དལ་ལ་
ཆུ་མདོག་སྔོ་ཞིང་སྐོམ་དད་ཆུང་བ་དང་ཕོ་བ་སྦོ་ཞིང་འཁྲོག་ལ་སྐབས་སུ་འཁྲུ་བ་
དང་མགོ་ལུས་ཡན་ལག་ཀུན་སྐྲངས་ཆེ་ཞིང་མནན་ན་རྗེས་འོང་ངོ༌། ། ཚ་གྲང་
འདྲེས་པ་ལས་ལྡན་པའི་ཆུ་ནད་དེ་རྩ་ནི་ཁ་བྱིང་ཞིང་གཏིང་དུ་མནན་ན་ཅུང་
ཟད་གྲིམས་པོ་འོང་། ཆུ་མདོག་དམར་སེར་ལྡོག་དཀའ་བ་དང་ཕལ་ཆེར་མི་
ལྡོག་པའང་སྲིད། མཁྲིས་པ་ལས་གྱུར་པ་ཚ་ཆུ་ཡིན་པས་འཚོ་བ་དཀའ་ལ་བད་
རླུང་ལས་གྱུར་པའི་གྲང་ཆུ་གསོ་སླ་བ་ཡིན་ཞེས་གསུངས་སོ། །
གཅོང་ཆེན་ཟད་བྱེད་ཀྱི་རྟགས། །
གཅོང་ཆེན་ཟད་བྱེད་ནད་ལ་རྟགས་གཉིས་ལས། ། སྤྱི་རྟགས་



མངོན་ཚུལ་ཆམ་འདེབས་སྦྲིད་པ་མང་། ། ཟས་རོ་མི་ཚོར་སྟོབས་ཆུང་
མེ་དྲོད་ཞན། ། སྙིང་འཕར་སྐྱུག་འདོད་རྐང་བོལ་ གདོང་སྐྲངས་
ལ། ། བུད་མེད་ཤ་ཆང་ལ་སྲེད་མིག་མདངས་དཀར། ། མགོ་རྐང་ཉི་
མ་མི་བཟོད་སྐྲ་སེན་རིང་། ། བཟའ་བཏུང་བྱས་དུས་ལུས་རྔུལ་རྨི་
ལམ་ངན། ། བྱེ་བྲག་རླུང་གྱུར་ཀླད་རྩིབས་ཡན་ལག་ན། ། སྐད་
འགག་མཁྲིས་གྱུར་རྐང་ལག་ཕྲག་པ་ཚ། ། འཁྲུ་སྐྱུག་དྲི་ཁ་སྣ་ཟ་
རིམས་ཐེབས་འདྲ། ། བད་ཀན་ལུས་ལྕི་སྐྱུག་ཅིང་ཡི་ག་འཆུ། །
མཆིལ་སྣབས་མང་ལ་མེ་ཉམས་ལུས་ཟུངས་ཟད། །
ཅེས་གཅོང་ཆེན་ཟད་བྱེད་ནད་ལ་སྤྱི་དང་བྱེ་བྲག་གི་རྟགས་གཉིས་ཡོད་
པ་ལས་སྤྱི་རྟགས་ནི་སྔར་ཚུལ་ལ་ཆམ་པ་ཡང་ཡང་འདེབས་ལ་སྦྲིད་པ་མང་ཞིང་
ཟས་ཀྱི་རོ་མི་ཚོར་ཉམས་སྟོབས་ཆུང་བ་དང་ཕོ་བའི་མེ་དྲོད་ཞན་པ་དང་སྙིང་
འཕར་ཞིང་དང་ག་ཞན་པ་དང་སྐྱུག་པ་འདོད་ཅིང་རྐང་བའི་བོལ་དང་གདོང་
སྐྲངས་ལ་ བུད་ མེད་དང་ ཤ་ ཆང་ སོགས་ལ་སྲེད་ ཅིང་ མིག་ མདངས་དཀར།
མགོ་དང་རྐང་བ་ལ་ཉི་མ་ཕོག་ན་མི་བཟོད་ཅིང་སྐྲ་དང་སེན་མོ་རིང་ཞིང་།
བཟའ་བཏུང་བྱས་པའི་དུས་ལུས་ལ་རྔུལ་འདུ་ལ་རྨི་ལམ་དུ་སྡིག་སྦྲུལ་གཅན་
གཟན་དང་སྤྲེའུ་ཕྱེ་མ་ལེབ་ཆུ་ཀླུང་གྲོང་ཁྱེར་ཚིག་པ་སྐར་མདའ་ལྷུང་བ་སོགས་
ངན་པ་འབྱུང༌། བྱེ་བྲག་རླུང་ལས་གྱུར་པ་ཀླད་པ་དང་རྩིབ་ལོགས་ན་ཞིང་ཡན་
ལག་རྣམས་ཀྱང་ན་བར་འགྱུར་ལ་སྐད་འགགས་ཤིང་མགུལ་བའང་སུབ་སྙམ་
བྱེད། མཁྲིས་པ་ལས་གྱུར་ན་རྐང་བ་དང་ལག་པ་ཕྲག་པ་རྣམས་ཚ་བ་དང་ཚད་
པས་འཁྲུ་བ་ཁྲག་སོགས་སྐྱུག་ཅིང་དྲི་ཁ་ལ་སྣ་ཟ་བ་དང་ལུས་བྱིངས་རིམས་ཀྱིས་
ཐེབས་པ་དང་འདྲ་བ་ན་ལ་བད་ཀན་ལས་གྱུར་ན་ལུས་ལྕི་ལ་སྐྱུག་ཅིང་ཡི་ག་
འཆུས་པ་དང་། མཆིལ་མ་དང་སྣབས་མང་ལ་ཆམ་པས་འདེབས་ཤིང་ཕོ་བའི་
མེ་དྲོད་ཉམས་ཤིང་ལུས་ཟུངས་ཟད་པར་འགྱུར་རོ། །
ཚ་བའི་ནད་ཀྱི་སྐོར།
ཚ་བ་སྤྱི་ཡི་རྟགས། །
ཚ་བ་སྤྱི་ཡི་རྟགས་ལ་སྤྱི་བྱེ་གཉིས། ། དང་བོ་དུས་གདོན་ཟས་
སྤྱོད་བཞིས་ བསླང་རྩ། ། མགྱོགས་ རྒྱས་ མཁྲང་གྲིམས་ཆུ་མདོག་
དམར་ལ་སེར། ། དྲི་དུགས་རླངས་ཆེ་མགོ་ན་སྐྱུར་ལ་ཁ། ། ལྕེ་སྟེང་
བད་ཀན་ཆེ་ལ་སྣ་སྒོ་སྐམ། ། མིག་སྤྲིན་དམར་སེར་གཟེར་བ་གཅིག་
ཏུ་འདྲིལ། ། ལུད་པ་དམར་སེར་ཚྭ་བྲོ་སྐོམ་དད་ཆེ། ། ཁྲག་མཁྲིས་
འཁྲུ་སྐྱུག་རྔུལ་ཆེ་དྲི་མ་མནམ། ། ཉིན་གུང་མཚན་གུང་ཟས་ཞུའི་དུས་
ན་ལྡང་། ། ནུབ་གཉིད་ཆུང་བ་ཚ་ནད་སྤྱི་རྟགས་ཡིན། ། །
བྱེ་བྲག་ཚ་གྲང་གལ་མདོའི་ནད་རྟགས་ལ། ། རླུང་གིས་ཁ་དང་
ལྕེ་སྐམ་གཟེར་བ་སོགས། ། ངོ་བོ་གྲང་ཡང་ཕྱི་རྟགས་ཚ་བར་སྟོན། །
ཕོ་མཁལ་སྙིང་ལ་ཚ་གབ་དྲོད་ཕན་སོགས། ། ངོ་བོ་ཚ་ཡང་ཕྱི་རྟགས་
གྲང་བར་སྟོན། ། རྟགས་དངོས་གཉིས་ཀ་གྲང་སོགས་གལ་འགག་
བཞི། ། རྒྱུ་རྐྱེན་ཡུལ་དུས་ན་ཚོད་རང་བཞིན་དང་། ། ཉིན་ཞག་
གོམས་པ་བདུན་གྱིས་རྟོགས་པར་འགྱུར། ། མཁྲིས་པ་སློང་བའི་རྒྱུ་
རྐྱེན་བསྟེན་པ་དང་། ། སྐམ་ས་ཚ་གདུང་ཡུལ་དུ་སོས་ཀ་སྟོན། །
དར་མ་མཁྲིས་ཤས་ཆེ་དང་དགུང་གཉིས་ན། ། དྲོད་བཅུད་ཡུན་
བསྟེན་མི་ལ་མཁྲིས་འཕེལ་བའི། ། རྟགས་བྱུང་རྟགས་དང་ངོ་བོ་
གཉིས་ཀ་ཚ། ། དེ་ལ་བད་རླུང་འཕེལ་བའི་རྟགས་བྱུང་ན། །ཕྱི་
26



རྟགས་གྲང་ཡང་ངོ་བོ་ཚ་བར་གནས། ། བད་རླུང་སློང་བའི་རྒྱུ་རྐྱེན་
བསྟེན་པ་དང་། ། ངད་ཅན་བརླན་ཅན་ཡུལ་དང་དབྱར་དགུན་
དུས། ། རྒས་དང་བྱིས་པ་བད་རླུང་ཤས་ཆེར་མི། ། དགོང་དང་ཐོ་
རངས་སྲོད་དང་སྔ་དྲོ་ན། ། བཅུད་མེད་བསིལ་ཟས་བསྟེན་ལ་བད་
རླུང་གི། ། རྟགས་བྱུང་རྟགས་དང་ངོ་བོ་གཉིས་ཀ་གྲང་། ། དེ་ལ་
མཁྲིས་པ་འཕེལ་བའི་རྟགས་བྱུང་ན། ། ཕྱི་རྟགས་ཚ་ཡང་ངོ་བོ་གྲང་
བར་གནས། ། དེ་དག་འཁྲུལ་གཞིའི་གལ་འགག་རྣམ་བཞི་ཡིན། །
རི་ཐང་མཚམས་སམ་ཞུ་འཁྱགས་མཚམས་ཞེས་པ། ། དཔེར་ན་
དགུན་དུས་ཆུ་འཁྱགས་ཉི་འོད་ཀྱིས། ། ཞུ་ཡང་སླར་དེ་གྲང་བས་
འཁྱགས་པ་ལྟར། ། ཚད་ཆོག་རླུང་སྐྱེས་དུས་སུ་བསིལ་ཐལ་ན། །
སླར་ཡང་ཚ་བར་ལྡོག་པས་དེ་ལྟར་དུ། ། བརྗོད་དེ་རི་ཐང་མཚམས་
ཀྱི་འཕྲང་གསུམ་ནི། ། རླུང་གི་ཞུ་འཁྱགས་སྡུན་ནས་བསུ་བ་དང་། །
མཁྲིས་པའི་ཞུ་འཁྱགས་འཕྲང་ལ་བསྒུག་པ་དང་། ། བད་ཀན་ཞུ་
འཁྱགས་ཕྱི་རྗེས་བཅད་པ་གསུམ། ། རྒས་དང་རླུང་ཆེ་ཚ་བ་རླུང་གི་
གནས། ། དཔྱི་རྐེད་རུས་ཚིགས་སྲོག་རྩ་རྣམས་སུ་འབབ། ། མྱ་ངན་
སེམས་ལས་འཕྲལ་གྱི་རླུང་རྐྱེན་འདོམས། ། ག་པུར་ལ་སོགས་བསིལ་
སྨན་སྦྱོར་བ་དང་། ། བཤལ་གཏར་གཉེན་པོས་ཚད་གཉའ་ཆག་དུས་
སུ། ། རླུང་གི་སྣ་སླང་ཐོར་བུའི་རླུང་རྟགས་འོང་། ། ཐོར་བུའི་རླུང་
གིས་ཚད་པའི་གཞུག་བུས་པས། །རྩ་རྒྱུག་ཆུ་དམར་དྲོད་དང་སྐོམ་
དད་ཆེ། །ལྕེ་སྐམ་དབུགས་ནི་ཐུང་བ་ལ་སོགས་པའི། ། ཚ་བའི་
རྟགས་སྟོན་འཁྲུལ་བའི་ས་གཅིག་ཡིན། ། དེ་དུས་རླུང་ཁ་མནན་ལ་ཚ་
བ་འདོན། ། མ་མནན་རྟགས་ཀྱི་རྗེས་འབྲང་ག་པུར་སོགས། །
བསིལ་སྦྱོར་ཀྱིས་འདེད་བསིལ་དེས་རླུང་འཕེལ་ནས། ། ཁ་ཐལ་རླུང་
གིས་ཚ་དེད་སྲོག་རྩར་ཕུལ། ། སོ་མཐམས་དྲན་ཉམས་མིག་དམར་
གྱེན་ལ་བལྟ། ། ལུས་འདར་ལག་ནོམ་བྱེད་ཅིང་བླ་འཆོལ་སྨྲ། །རྩ་
སྟོང་ཞེས་བྱ་འདི་ཉིད་འཚོ་དཀའ་ཞིང་། ། རླུང་གི་ཞུ་འཁྱགས་མི་
གསལ་འཁྲུལ་ སོ་ ཆེ། ། དེ་ ཕྱིར་ ཟས་ ཀྱིས་སྡུན་ བསུས་ རླུང་ སྣ་
མནན། ། ཧ་ཅང་བསུ་བ་སྔས་ན་ཚ་བའི་གཞུག ། ཟས་ཀྱིས་བཟུང་
ནས་རྙིང་ཚད་བསྐྱེད་པ་ཡོད། ། དེ་ཕྱིར་ངོས་བཟུང་ཕྱི་ནང་གསང་
གསུམ་སྟེ། ། ཚད་གཞུག་རླུང་གིས་བུས་པའི་ཕྱི་རྟགས་སུ། །རྩ་རྒྱུག་
གྱུར་ཀྱང་སྟོང་ལ་མནན་མི་བཟོད། ། ཆུ་མདོག་དམར་ཡང་དྭངས་ལ་
ཝུ་བ་ཆེ། ། གཟེར་བ་ཡོད་ཀྱང་ངེས་མེད་གར་ཡང་འཕོ། །ལྕེ་སྟེང་
སྐམ་ཡང་དམར་ལ་ཤིན་ཏུ་རྩིབ། ། སྐོམ་དད་ཆེ་ཡང་མ་འཐུང་བསྲན་
གྱིས་ཚུགས། ། དབུགས་རྒོད་གྱུར་ཀྱང་སྣ་བུག་ཧར་བ་དང་། ། རླུང་
གསང་མནན་ན་ན་ལ་སྲན་མི་བཟོད། ། བསིལ་གཏར་བསྟེན་གྱིན་ཚ་
བ་སླར་ཡང་སྐྱེ། ། བུར་ཆང་རུས་ཆང་ཞོ་སོགས་རླུང་བཅོས་དག །
བསྟེན་གྱིན་ཚད་པའི་རྟགས་ནི་ནུབ་པའོ། ། ནང་གི་བརྟག་པ་རྩ་ནི་
སྟོང་ལ་མྱུར། ། ཆུ་མདོག་དམར་ལ་དྭངས་ཤིང་ལྦུ་བ་ཆེ། ། ལྕེ་སྟེང་
དམར་ལ་སྐམ་ཞིང་རྩུབ་པ་སྟེ། ། དེ་གསུམ་འཕྲིགས་ན་ཚ་མེད་ཟས་
གློད་ཆོག ། ལྕེ་ནི་སྐམ་པ་ལ་སོགས་ཕན་ཆད་ཀྱི། ། རྟགས་ནི་རླུང་
གིས་འབུད་པ་ཡོད་པ་ཡིན། ། ལྕེ་རྩེ་འདྲིལ་སྐམ་རླུང་ལས་ཚད་ཁ་
མཐོ། ། སྐམ་ལ་ནག་ན་རླུང་ཚད་ཕྱེད་མར་ཡོད། ། དམར་ལ་སྐམ་
28



རྩུབ་ཚ་བ་མེད་པའི་རྟགས། ། སེར་ལ་སྐམ་ཁོག་རླུང་དང་མཁྲིས་པར་
ལྡན། ། སྐུ་ལ་སྐམ་ཁོག་བད་རླུང་ཚ་བ་ཡིན། ། སྐྱ་གླེག་མདོག་མེད་
ཚ་བ་བྱེར་ཞིང་སྙོགས། ། དམར་འཇམ་རློན་ཞིང་མཉེན་ན་ནད་དང་
བྲལ། ། མན་ངག་ལྡན་པས་ཞུ་འཁྱགས་མཐོང་བས་གསལ། །
གསང་བ་སྨན་གྱི་བརྟག་པར་ཨར་བརྒྱད་དམ། ། སྲེ་ལོང་སོག་ཡུ་
གཞུག་ཆུང་རུས་གསུམ་ཁུ། །ཁྱོར་གང་སྲོད་ལ་བཏང་བའི་དེའི་ནུབ་
ཏུ། ། གཉིད་ཆེ་ཟུག་ཆུང་བླ་འཆོལ་ཉུང་བ་དང་། ། ནངས་པར་ལྕེ་
རློན་ཤེས་པ་གསལ་བ་ན། ། དེ་ནི་རླུང་གི་ཞུ་འཁྱགས་ཡིན་པར་
ངེས། ། ངེས་པ་རྙེད་ན་ཤ་གསར་ཆང་འཇམ་དང་། ། འོ་མ་རུས་
གསར་བཏབ་པའི་ཐུག་པ་སོགས། ། གང་འོས་ཟས་ཀྱིས་རླུང་ཁ་
མནན་བྱས་ལ། ། ཚད་གཞུག་ཟོན་སྐྱོར་ག་པར་ཉི་ཤུ་ལྔ། ། བད་
མཁྲིས་ཤེས་ཆེ་ལྡན་ཚད་ཟོན་བྱེད་ན། ། མན་ངག་བསིལ་སྦྱོར་མེ་དྲོད་
ཟོན་བཅག་ཕྱིར། ། བདེ་བྱེད་ཆེན་མོ་མཁྲིས་སེལ་ཟོན་གྱི་ཕྱིར། །
བྲག་ཞུན་དགུ་སོགས་བསིལ་འཇམ་སྨན་གྱི་རིགས། ། ལན་འགའ་
བསྟེན་པས་ཚད་པ་མ་ལུས་གདོན། ། དེ་ནི་རླུང་ལ་སྡུན་བསུའི་མན་
ངག་གོ། ། དར་མ་ནད་ཁམས་ཁྲག་མཁྲིས་ཆེ་བ་དང་། ། མཁྲིས་
གནས་ཕོ་ལོང་སོགས་སུ་ཚ་བ་བབས། ། ཤ་ཆང་གཉིད་དང་དྲག་ཤུལ་
ཚད་རྐྱེན་འདོམ། ། ཚ་བ་བཅོས་འཕྱིས་ཚ་བ་ཁ་ཐལ་དང་། ། ཚད་
པ་བད་རླུང་གྲོགས་མེད་རྐྱང་བ་རྣམས། ། ཚད་པ་ཟད་ཀྱང་བད་རླུང་
རྟགས་མི་འབྱུང་། ། དེ་ལ་སྐབས་འདིར་ཁ་ཟས་གློད་པ་ཡིས། ། རྩ་
སྦུགས་སྟོང་བར་ཟས་ཚད་སྐྱེས་གྱུར་ནས། ། རྩ་གྲིམས་དྲོད་ཆེ་ཁ་སྐམ་
ཤེས་པ་འཐིབས། ། ཚད་ལྷག་ཡོད་ཟེར་འཁྲུལ་བའི་ས་ཡིན་ཏེ། ། དེ་
དུས་གསར་བཅུད་ཟས་ཀྱིས་རླུང་ཁ་མནན། ། མ་མནན་དེ་ལ་རྨོངས་
པས་ཟས་སྨན་སོགས། ། བསིལ་གྱིས་དེད་པས་ལུས་ཀྱི་ཟུངས་ཟད་
ཅིང་། ། རླུང་ལས་གྱུར་བའི་ཚ་བར་ལྡོག་ཕྱིར་སྤང་། ། ཟས་གློད་
སྔས་ན་རྒྱས་པའི་ཚ་བར་ལྡོག ། མ་སྔས་ཚ་བ་ཟད་དང་མ་འཕྱིས་
ཞེས། ། ཟུངས་ཟད་རླུང་ལས་ཚ་བར་མ་ལོག་པའི། ། བར་གྱི་འཕྲང་
དེར་བསྒྲུག་པ་ཤིན་ཏུ་གཅེས། ། དེ་ངོས་བཟུང་བའི་རྟགས་ནི་དོན་
མེད་རྡུལ། ། དང་ག་མི་འགག་སྐོམ་ཆུང་སྣ་རྡོག་མཉེན། ། ཆུ་མདོག་
དམར་སེར་དབུགས་དང་གཉིད་དུས་བདེ། ། རྩ་རྒྱུད་ཕྱི་གྲིམས་ཚ་
བའི་ལྟར་སྣང་དང་། ། ཁོང་ལྷོད་པ་ནི་གྲང་བའི་ངོ་བོ་སྟེ། ། ཐ་མལ་
སྨན་པའི་ཕྱི་ནང་དབུགས་ཁུག་པ། ། གཅིག་གི་ཡུན་ལ་ལན་ལྔ་འཕར་
བ་དང་། ། ལྕེ་སྟེང་སེར་ལ་སྐམ་ཁོག་ཐ་མ་དམར། ། ཤ་རྙིང་མར་
རྙིང་བུ་རམ་ཆང་ལ་སོགས། ། བསྟུད་དྲགས་པ་དང་ཧ་ཅང་ཚད་ལས་
ཐལ། །ཟོས་མ་ཐག་ཏུ་ཚ་བ་སྐྱེས་ན་ཡང་། ། ཟས་ཚད་ནུབ་པའི་མི་
བཅད་རན་པར་ཟ། ། དེ་ལས་ཐལ་ནས་ཟུངས་ཟད་རླུང་གྱུར་ན། །
ཤ་འཆོར་མདོག་སེར་ལྕེ་ཡིས་རོ་མི་ཚོར། ། རྔམ་རྒོད་བ་སྤུ་ལྡང་ཞིང་
སྐོམ་དད་ཆེ། ། སྐྲ་རྩ་སེར་ལ་སྐྲ་འདབས་བག་ཙམ་འདར། ། མཁྲིས་
པའི་ཞུ་འཁྱགས་མི་འགྱུར་ངོས་འཛིན་ཡིན། ། དེ་ལ་བཅོས་ཐབས་
ཚད་རྟགས་ནུབ་པ་དང་། ། གྲང་རྟགས་མི་བསྒུག་བུར་ཞོ་ཤ་ཚོའི་
ཁུ། ། ཆང་འཇམ་ཆུ་བསྲེས་རིམ་པས་བསྐྱེད་དེ་བཏང་། ། དེ་ཡིས་
ཚད་མི་སྐྱེ་ན་ཚ་ཟད་ངེས། །ཟད་ཀྱང་ཟས་ཀྱིས་ཚ་བ་སྐྱེ་མངོན་



ན། ། ལུས་ཟུངས་སྲེག་པའི་ནུས་མེད་ཐལ་ཚན་འདྲ། ། བྱིས་པ་བད་
ཀན་གྲང་ཤས་ཆེ་བ་དང་། ། ཤ་ཚིལ་ སྣ་ལྕེ་ཕོ་མཁལ་མགོ་སྙིང་
སོགས། ། བད་ཀན་ཡུལ་དུ་ཚ་བ་བབ་པ་དང་། ། མ་སྨིན་བསིལ་
སྦྱོར་གཏར་ཁས་ཚ་བ་བྱེར། ། ཚད་གཞུག་མ་ཐོན་གྲང་རྟགས་ཁ་ཡར་
འོང་། ། རྩ་དལ་ཆུ་མདོག་སྔོ་ལ་དང་ག་འགག ། ལྕེ་རློན་གདོང་སྐྱ་
ཁ་ཟས་འཇུ་བ་དཀའ། ། ཚ་བ་མི་མངོན་གྲང་བ་འཁྲུལ་བ་ཡོད། །
དེར་བརྟེན་ཟས་གློད་སྔས་ན་གབ་ཚད་ལྡོག ། ཐལ་དྲག་མེ་དྲོད་
ཉམས་པས་དམུ་ཆུར་འགྱུར། ། དེ་ག་མ་གཏོགས་འདི་ལ་ཐལ་སྐྱོན་
ཆུང་། ། དེ་ཕྱིར་ཚ་བ་ཟད་ངེས་རྟགས་མཐོང་ན། ། ཕྱི་རྗེས་གཅོད་
ལ་དེ་ངོས་ བཟུང་ བ་ནི། ། རྩ་རྒྱུད་བྱིང་ ལ་ ལྷོད་ པར་ འཕར་བ་
དང་། ། ཆུ་ཁ་སྙི་ལ་ཆུ་མདོག་ཤིན་ཏུ་དྭངས། ། སྔར་གྱི་གོས་ཀྱིས་མི་
དྲོས་སྐྲ་རྩ་སེང་། ། ཁ་ཟས་འཇུ་བའི་སྟོབས་དང་སྐོམ་དད་ཆུང་། །
མིག་ལྕིབས་བྲང་དང་གསུས་པ་རྐང་བོལ་སྐྲངས། ། དེ་དུས་ཚ་བ་མེད་
ངེས་རྟགས་ཡིན་པས། ། གོང་དང་མི་འདྲ་ཁ་ཟས་བྲིད་མི་དགོས། །
ཤ་ཆང་དྲོད་བཅུད་ལྷུག་པར་བཏང་བས་ཆོག ། འཇུ་དཀའ་སྦོ་སྒྲིག་
ཁ་མངལ་མཆིལ་མ་མང་། །
ཞེས་ཚ་བ་སྤྱི་ཡི་རྟགས་ལ་སྤྱི་དང་བྱེ་བྲག་གཉིས་ཡོད་པ་ལས་དང་བོ་སློང་
བ་རྒྱུའི་སྒོ་ནས་བརྟག་པ་ལ་དུས་གདོན་ཟས་སྤྱོད་བཞིས་བསླང་ནས་ན་བ་དང་
མཚན་ཉིད་རྟགས་ཀྱི་ སྒོ་ ནས་ བརྟག་ པ་ ནི་ ཚ་བའི་ནད་ སྤྱིའི་ རྩ་ནི་འཕར་
མགྱོགས་པ་དང་ཤེད་རྒྱས་པ་གྲིམས་པ་ཡིན་ཞིང་ཆུ་མདོག་དམར་ལ་སེར་བ་དྲི་
མ་དུགས་ཤིང་རླངས་པ་ཆེ་བ་དང་མགོ་ན་ཞིང་ཁའི་རོ་སྐྱུར་ལ་ཁ་བ་དང་ལྕེ་སྟེང་
བད་ཀན་ཆེ་ལ་སྣའི་སྒོ་སྐམ་ཞིང་མིག་སྤྲིན་མདོག་དམར་སེར་ལ་གཟེར་བ་
གཅིག་ཏུ་འདྲིལ་བ་དང་ལུད་པ་དམར་རམ་སེར། ཚྭ་བྲོ་ལ་སྐོམ་དད་ཆེ་ཞིང་
ཁྲག་དང་མཁྲིས་པ་འཁྲུ་སྐྱུག་བྱེད་ཅིང་རྡུལ་ཆེ་ཞིང་དྲི་མ་མནམ་པ་དང་ཉིན་
གུང་དང་མཚན་གུང་ཟས་ཞུ་བའི་དུས་ན་ལྡང་བ་དང་ནུབ་གཉིད་ཆུང་ལ་ཉིན་
པར་གཉིད་མི་ཐུབ་པ་སོགས་ཚད་པའི་སྤྱི་རྟགས་ཡིན་ནོ། །
བྱེ་བྲག་ཚ་གྲང་གལ་མདོའི་ནད་རྟགས་ལ་རླུང་གིས་ཁ་དང་ལྕེ་སྐམ་ཞིང་
རྩུབ། གཟེར་འཕོ་བ་སོགས་ངོ་བོ་གང་ཡང་ཕྱི་རྟགས་ཚ་བར་སྟོན། ཕོ་མཁལ་
སྙིང་ལ་ཚ་བ་གབ་པའི་དྲོད་བསྟེན་ཕན་སྙམ་སོགས་བྱུང་ན་ཡང་ངོ་བོ་ཚ་བ་ཡིན་
ཡང་ཕྱི་རྟགས་གྲང་བར་སྟོན་པ་དང་། རྟགས་དང་ངོ་བོ་གཉིས་ཀ་གྲང་བ་
སོགས་གལ་འགག་རྣམ་པ་བཞི་ཡོད་དེ། དེ་ཡང་རྒྱུ་རྐྱེན་ཡུལ་དུས་ན་ཚོད་རང་
བཞིན་དང་ཉིན་ཞག་གོམས་པ་བདུན་གྱིས་རྟོགས་པར་འགྱུར་ཏེ། མཁྲིས་པ་
སློང་བའི་རྒྱུ་རྐྱེན་བསྟེན་པ་དང་སྐམ་ས་ཚ་གདུང་ཆེ་བའི་ཡུལ་དང་དུས་སོ་ཀ་
དང་སྟོན་དུས་དར་མ་མཁྲིས་ཤས་ཆེ་བ་དང་གུང་གཉིས་དུས་ན་ལྷག་པར་ན་བ་
དང་དྲོད་བཅུད་ཡུན་རིང་དུ་བསྟེན་པའི་མི་ལ་མཁྲིས་པ་འཕེལ་པའི་རྟགས་བྱུང་
ན་རྟགས་དང་ངོ་བོ་གཉིས་ཀ་ཚ། དེ་ལ་བད་རླུང་འཕེལ་བའི་རྟགས་བྱུང་ན་ཕྱི་
རྟགས་གྲང་ཡང་ངོ་བོ་ཚ་བར་གནས། བད་རླུང་འཕེལ་བའི་རྒྱུ་རྐྱེན་བསྟེན་པ་
དང་ངད་ཅན་བརླན་ཡུལ་དང་དབྱར་དགུན་དུས། རྒས་དང་བྱིས་པ་སོགས་
བད་རླུང་ཤས་ཆེ་བའི་མི། དགོང་དང་ཐོ་རངས་སྲོད་དང་སྔ་དྲོའི་དུས་སུ་ན་བ་
དང༌། བཅུད་མེད་བསིལ་ཟས་ཡུན་རིང་བསྟེན་པའི་མི་ལ་བད་རླུང་གི་རྟགས་
བྱུང་ན་རྟགས་དང་ངོ་བོ་གཉིས་ཀ་གྲང་བ་ཡིན། དེ་ལ་མཁྲིས་པ་འཕེལ་པའི་
རྟགས་བྱུང་ན། ཕྱི་རྟགས་ཚ་ཡང་ངོ་བོ་གྲང་བ་གནས། དེ་དག་འཁྲུལ་གཞིའི་



གལ་འགག་བཞི་ཡིན། རི་ཐང་མཚམས་སམ་ཞུ་འཁྱགས་མཚམས་ཞེས་པ།
དཔེར་ན་དགུན་དུས་ཆུ་འཁྱགས་ཉི་འོད་ཀྱིས་ཞུ་ཡང་སླར་དེ་གྲང་བས་འཁྱགས་
པ་ལྟར་ཚད་ཆོག་རླུང་སྐྱེས་དུས་སུ་བསིལ་ཐལ་ན། སླར་ཡང་ཚ་བར་ལྡོག་པས་
དེ་ལྟར་དུ་བརྗོད་དེ་རི་ཐང་མཚམས་ཀྱི་འཕྲང་གསུམ་ནི། རླུང་གི་ཞུ་འཁྱགས་
འབྱུང་སླ་ཞིང་ཐལ་སྐྱོན་ཆེ་བས་ཐོར་བུའི་རླུང་ལ་ཚ་བ་མ་ཟད་པའི་སྡུན་ནས་
རླུང་སྣ་གླན་ལ་བསུ་བ་དང་། མཁྲིས་པའི་ཞུ་འཁྱགས་ཟློག་དཀའ་ལ་ཡང་ཞིང་
རྣོ་མྱུར་ཆེ་བས་ཚ་བ་ཟད་རླུང་སྐྱེས་མཚམས་ལས་མི་འཕྱི་བར་འཕྲང་ལ་བསྒུག་
པ་ལྟར་བཅོས་པ་དང༌། བད་ཀན་གྱི་ཞུ་འཁྱགས་བུལ་ཞིང་བྱིངས་ཆེ་བས་ཚ་བ་
ཟད་ངེས་པའི་ཕྱི་རྗེས་བཅད་པ་ཐ་མར་བཅོས་པ་དང་གསུམ་མོ། ། རླུང་གི་ཞུ་
འཁྱགས་ནི་རྒས་དང་ནད་ཁམས་རླུང་ཆེ་བའི་རིགས་ལ་ཚ་བ་དེ་རླུང་གི་གནས།
དཔྱི་རྐེད་རུས་ཚིགས་སྲོག་རྩ་རྣམས་སུ་འབབས་པ་དང༌། མྱ་ངན་དང་སེམས་
ལས་བྱེད་པ་སོགས་འཕྲལ་གྱི་རླུང་སྐྱེད་པའི་རྐྱེན་འདོམས་པ་དང་ག་པུར་ལ་
སོགས་བསིལ་སྨན་ གྱི་ སྦྱོར་བ་དང་། བཤལ་གཏར་ སོགས་ གཉེན་པོ་ཚད་
གཉའ་ཆག་པའི་དུས་སུ། རླུང་གིས་སྣ་བསླང་ནས་ཐོར་བུའི་རླུང་སྐྱེས་ཏེ་དེས་
ཚད་པའི་གཞུག་བུས་པས་རྩ་རྒྱུག་ཆུ་དམར་དྲོད་དང་སྐོམ་དད་ཆེ། ལྕེ་སྐམ་
ཞིང་དབུགས་ནི་ཐུང་བ་ལ་སོགས་པའི་ཚ་བའི་རྟགས་སྟོན་ཕྱིར་འཁྲུལ་བའི་ས་
གཅིག་ཡིན། དེ་དུས་རླུང་ཁ་མནན་ལ་ཚ་བ་འདོན་ཐབས་དགོས། མ་མནན་
པར་རྟགས་ཀྱི་རྗེས་འབྲང་ནས་ག་པུར་དང་གཏར་བཤལ་སོགས། བསིལ་སྦྱོར་
གྱིས་དེད་པས་བསིལ་དེས་རླུང་འཕེལ་ནས། ཁ་ཐལ་རླུང་གིས་ཚ་བ་སྲོག་རྩར་
ཕུལ་ནས་སོ་འཐམས་ཤིང་དྲན་པ་ཉམས་པ་དང་མིག་དམར་ཞིང་གྱེན་ལ་བལྟ་
བ་དང་ལུས་འདར་ཞིང་ལག་ནོམ་བྱེད་ཅིང་བླ་འཚོལ་སྨྲ་བ་དང་། འདི་རྩ་སྟོང་
ཞེས་བྱ་འདི་ཉིད་འཚོ་དཀའ་ཞིང་རླུང་གི་ཞུ་འཁྱགས་མི་གསལ་ཞིང་འཁྲུལ་སོ་
ཆེ། དེ་ཕྱིར་དུ་རླུང་སྐྱེས་མཚམས་སུ་མི་བསྒྲུག་པར་ཟས་ཀྱིས་སྡུན་བསུས་ཏེ་
རླུང་སྣ་མནན་དགོས། དེ་ཡང་ཧ་ཅང་བསུ་བ་སྔས་ན་ཚ་བའི་གཞུག་ཟས་ཀྱིས་
བཟུང་ནས་ སླར་ རྙིང་ ཚད་ བསྐྱེད་ པ་ ཡོད་ པས་ སོ་ མཚམས་ ཤེས་ པ་ གལ་
ཆེའོ། ། དེ་ངོས་བཟུང་བ་ལ་ཕྱི་ནང་གསང་གསུམ་འབྱུང་སྟེ། ཚད་གཞུག་
རླུང་གིས་བུས་པས་ཕྱིའི་རྟགས་སུ། རྩ་རྒྱུད་མགྱོགས་རྒྱུག་གྱུར་ཀྱང་སྟོང་ལ་
མནན་མི་བཟོད། ཆུ་མདོག་དམར་ཡང་དྭངས་ལ་ལྦུ་བ་ཆེ་བ་དང་། གཟེར་
བ་ཡོད་ཀྱང་ངེས་པ་མེད་པར་གར་ཡང་འཕོ་བའོ། ། ལྕེ་སྟེང་སྐམ་ཡང་མདོག་
དམར་ལ་ཤིན་ཏུ་རྩུབ་པ་དང༌། སྐོམ་དད་ཆེ་ཡང་མ་འཐུང་ན་སྲན་གྱིས་ཚུགས་
པ་དང་། དབུགས་རྒོད་པར་གྱུར་ཀྱང་སྣ་དབུགས་ཧར་བ་དང་རླུང་གསང་
མནན་ན་ན་ལ་སྲན་མི་བཟོད་ལ། བསིལ་སྦྱོར་དང་གཏར་ག་སོགས་བསྟེན་
གྱིན་ཚ་བ་སླར་ཡང་སྐྱེ་བ་དང་བུར་ཆང་རུས་ཆང་ཞོ་སོགས་རླུང་བཅོས་དག
བསྟེན་གྱིན་ཚད་པའི་རྟགས་ནི་ནུབ་པའོ། ། རླུང་གི་ཞུ་འཁྱགས་ཀྱི་ནང་གི་
བརྟགས་པ་རྩ་ནི་སྟོང་ལ་མྱུར། ཆུ་མདོག་དམར་ལ་དྭངས་ཤིང་ཕྱྭ་བ་ཆེ་བ་
དང་། ལྕེ་སྟེང་དམར་ལ་སྐམ་ཞིང་རྩུབ་པ་སྟེ། དེ་གསུམ་འཕྲུགས་པ་མཐུན་
ན་ཚ་བ་མེད་པས་ཟས་གློད་ཆོག ལྕེ་ནི་སྐམ་པ་ལ་སོགས་ཡོད་པ་ཕན་ཆད་ཀྱི།
རྟགས་ནི་རླུང་གིས་འབུད་པ་ཡོད་པ་ཡིན། ལྕེ་རྩེ་འདྲིལ་ཞིང་སྐམ་ལ་རིད་ན་
རླུང་ལས་ཚད་ཁ་མཐོ་རྟགས། སྐམ་ལ་མདོག་ནག་ན་རླུང་ཚད་ཕྱེད་མར་ཡོད་
པ་དང་། ལྕེ་མདོག་དམར་ལ་སྐམ་ཞིང་རྩུབ་ན་ཚ་བ་མེད་པའི་རྟགས། ལྕེ་
མདོག་སེར་ལ་སྐམ་ཁོག་རྩུབ་ན་རླུང་དང་མཁྲིས་པ་ལྡན་པའི་རྟགས་དང་། སྐྱ་
ལ་སྐམ་ཞིང་གྱོང་ན་བད་རླུང་ཚ་བ་ཡིན། ལྕེ་སྐྱ་གླེག་མདོག་མེད་པ་ལྟ་བུ་བྱུང་



ན་ཚ་བ་བྱེར་ཞིང་རྟོགས། མདོག་དམར་ལ་འཇམ་པ་རློན་ཞིང་མཉེན་ན་ནད་
དང་བྲལ་རྟགས་ཡིན། མན་ངག་དང་ལྡན་པས་ནི་ཞུ་འཁྱགས་གང་ཡོད་ལྕེ་ལ་
མཐོང་བས་གསལ་ལོ། ། གསང་བ་སྨན་གྱིས་བརྟག་པ་ཨར་བརྒྱད་དམ། སྲེ་
ལོང་སོག་ཡུ་གཞུག་ཆུང་ཆང་འཇམ་དང། འོ་མ་རུས་གསར་བཏབ་པའི་ཐུག་
པ་སོགས། ཁྱོར་གང་སྲོད་ལ་བཏང་བའི་དེ་ནུབ་ཏུ། ནད་པ་གཉིད་ཆེ་ལ་
ཟུག་ཆུང་ཞིང་བླ་འཆོལ་ཉུང་བ་དང། ནངས་པར་ལྕེ་རློན་ཞིང་ཤེས་པ་གསལ་
བ་ན། དེ་ནི་རླུང་གི་ཞུ་འཁྱགས་ཡིན་པར་ངེས་སོ། ། དེ་ལྟར་ངེས་པ་རྙེད་ན་
ཤ་གསར་ཆང་འཇམ་དང༌། འོ་མ་རུས་གསར་བཏབ་པའི་ཐུག་པ་ སོགས།
གང་འོས་ཟས་ཀྱིས་རླུང་ཁ་མནན་བྱས་ལ། ཚད་གཞུག་ཟོན་སྐྱོར་ལ་ག་པུར་ཉི་
ཤུ་ལྔ། བད་མཁྲིས་ཤས་ཆེ་བའི་ལྡན་ཚད་ཟོན་བྱེད་ན། མན་ངག་བསིལ་སྦྱོར་
དང་ཕོ་བའི་མེ་དྲོད་ཟོན་བཅག་ཕྱིར། བདེ་བྱེད་ཆེན་མོ་དང་མཁྲིས་པ་སེལ་
བར་ཟོན་གྱི་ཕྱིར་དུ། བྲག་ཞུན་དགུ་བ་སོགས་བསིལ་འཇམ་སྨན་གྱི་རིགས།
ལན་འགའ་བསྟེན་པས་ཚད་པ་ལྷག་ལུས་མེད་པར་འདོན། དེ་ནི་རླུང་ལ་སྤུན་
བསུའི་མན་ངག་གོ། མཁྲིས་པའི་ཞུ་འཁྱགས་ནི། དར་མ་ནད་ཁམས་ཁྲག་
མཁྲིས་ཤས་ཆེ་བ་དང་མཁྲིས་གནས་ཕོ་ལོང་སོགས་སུ་ཚ་བ་བབས་པ་དང་། ཤ་
ཆང་དྲོད་བཅུད་བསྟེན་དྲགས་པ་དང་ཉིན་པར་གཉིད་ལོག་པ་དང་དྲག་ཤུལ་
ཚད་རྐྱེན་གྱི་ལས་བྱས་པ་སོགས་འདོམ་པ་དང་། ཚ་བ་ཟད་ཀྱང་བཅོས་འཕྱིས་
ཚ་བ་དེ་ཁ་ཐལ་བ་དང་། ཚད་པ་ལ་བད་རླུང་གི་གྲོགས་མེད་པའི་རྐྱང་བ་
རྣམས་ལ། ཚད་པ་ཟད་ཀྱང་བད་རླུང་གི་རྟགས་མི་འབྱུང་བས། དེ་ལ་སྐབས་
འདིར་ཁ་ཟས་གློད་པས། རྩ་སྦུགས་སྟོང་བར་སླར་ཟས་ཚད་སྐྱེས་པར་གྱུར་
ནས། རྩ་གྲིམས་པར་འཕར་བ་དང་ལུས་དྲོད་ཆེ་ལ་ ཁ་ སྐམ་ ཞིང་ ཤེས་ པ་
འཐིབས་པ་སོགས་འབྱུང་བས། དེ་ཚད་པའི་ལྷག་མ་ཡོད་ཟེར་འཁྲུལ་བའི་ས་
ཡིན་ཏེ། དེ་དུས་གསར་བཅུད་ཟས་ཀྱིས་རླུང་ཁ་མནན་དགོས། མ་མནན་དེ་
ལ་རྨོངས་པས་ཟས་སྨན་སོགས། བསིལ་གྱིས་དེད་པས་ལུས་ཀྱི་ཟུངས་ཟད་
ཅིང་། རླུང་ལས་གྱུར་པའི་ཚ་བ་སླར་ལྡོག་ནས་སྲོག་ལ་ཉེན་ཆེ་ཕྱིར་སྤང་
ངོ༌། ། ཁ་ཟས་ཧ་ཅང་གློད་སྔས་ན་སླར་རྒྱས་པའི་ཚ་བར་ལྡོག་ཅིང་གང་ཡང་མི་
ཤེས་པ་རིག་པ་རྨོངས་པ་ནི་མགོ་བོ་འཁོར་བར་འགྱུར་བས་མ་སྔས་ཚ་བ་ཟད་པ་
དང་མ་འཕྱིས་ཞེས། ཟུངས་ཟད་རླུང་ལས་ཚ་བར་མ་ལོག་པའི་བར་གྱི་འཕྲང་
དེར་བསྒུག་པ་ཤིན་ཏུ་གཅེས་སོ། ། དེ་ངོས་བཟུང་བའི་རྟགས་ནི་དོན་མེད་
ཇུལ་ཞིང་། དང་ག་མི་འགག་ཅིང་སྐོམ་དད་ཆུང་བ་དང་སྣ་རྡོག་མཉེན་ཞིང་ཆུ་
མདོག་དམར་སེར་འབྱུང་བ་དང་དབུགས་དང་གཉིད་དུས་བདེ་བ་དང་། རྩ་
རྒྱུད་ཕྱི་གྲིམས་པ་ནི་ཚ་བའི་ལྟར་སྣང་དང་། ཁོང་ལྷོད་པ་ནི་གྲང་བའི་ངོ་བོ་སྟེ།
ཐ་མལ་གྱི་གྲངས་ནི་སྨན་པའི་ཕྱི་ནང་དབུགས་ཁུག་པ་གཅིག་གི་ཡུན་ལ་ལན་ལྔ་
འཕར་བ་དང༌། ལྕེ་སྟེང་སེར་ལ་སྐམ་ཁོག་གྱོང་ལ་ཐ་མ་དམར་བ་དང་ཤ་རྙིང་
མར་རྙིང་བུ་རམ་གྱི་ཆང་ལ་སོགས། ཡང་ཡང་བཏང་དྲགས་པ་ཧ་ཅང་ཚད་
ལས་ཐལ་ན་དྲོད་བཅུད་དེ་ཟོས་མ་ཐག་ལ་ཚ་བ་སྐྱེས་ན་ཡང། ཟས་ཚད་ནུབ་
པས་མི་བཅད་རན་པར་ཟ། གལ་ཏེ་དེ་ལས་གཅོད་པ་ཐལ་ནས་ཟུངས་ཟད་ལ་
རླུང་དུ་གྱུར་ན། ལུས་ཀྱི་ཤ་འཆོར་ལ་པགས་མདོག་སེར་ལ་ལྕེ་ཡིས་ཟས་ཀྱི་རོ་
མི་ཚོར་རོ། ། དབུགས་རྔམ་པ་རྒོད་ལ་བ་སྤུ་ལྡང་ཞིང་སྐོམ་དད་ཆེ་བ་དང་།
སྐྲ་རྩ་སེང་བ་སྟེ་འགྲེང་ལ་སྐྲ་འདབ་བག་ཙམ་འདར། འདི་རྣམས་ནི་མཁྲིས་
བའི་ཞུ་འཁྱགས་མི་འགྱུར་བའི་ངོས་འཛིན་ཡིན་ནོ། ། དེ་ལ་བཅོས་ཐབས་ནི་
ཚད་རྟགས་ནུབ་པ་དང་། དེ་མ་ཐག་གྲང་རླུང་གི་རྟགས་མི་བསྒུག་པར་བུ་རམ་
37



དང་ཞོ་དང་ཤ་ཚོའི་ཁུ་བ་དང་། ཆང་འཇམ་ཆུ་དང་བསྲེས་པ་རྣམས་ཐོག་མར་
ཉུང་ཤས་ནས་རིམ་པས་བསྐྱེད་དེ་བཏང་། དེ་ཡིས་ཚ་བ་མི་སྐྱེ་ན་འཁྲུལ་བ་མི་
སྲིད་ཚ་ཟས་དེས། ཚ་ནད་སྔ་མ་དེ་ཟད་ཀྱང་ཟས་ཀྱི་ཚ་བ་སྐྱེ་བར་མངོན་ན་
ཡང་དེས་ནི་། ལུས་ཟུངས་བསྲེག་པའི་ནུས་པ་མེད་པ་དཔེར་ན་མེ་ཤི་ཤུལ་གྱི་
ཐལ་བ་ཚན་མོའི་དྲོད་དང་འདྲ། བད་ཀན་ཞུ་འཁྱགས་ཀྱི་ནད་པ་དེ་བྱིས་པ་
བད་ཀན་སྐྱ་བོ་དང་གྲང་ཤས་ཆེ་བ་དང་། བད་ཀན་སྐྱ་བོའི་ཡུལ་མགུལ་བ་
དང་གློ་བ་མགོ་དྭངས་མ་ ཤ་ཚིལ་རྐང་ཁུ་བ་སྣ་ལྕེ་ཕོ་མཁལ་མགོ་སྙིང་སོགས།
བད་ཀན་གྱི་ཡུལ་དུ་ཚ་བ་བབས་པ་དང་། ནད་མ་སྨིན་པར་བསིལ་སྦྱོར་གཏར་
ཁས་ཚ་བ་བྱེར་བ་ལ་སོགས་རྐྱེན་དེ་དག་འདོམས་ནས་ཚད་གཞུག་མ་ཐོན་པར་
གྲང་རྟགས་ཁ་ཡར་འོང་སྟེ། རྩ་དལ་ཞིང་ཆུ་མདོག་སྔོ་ལ་ཟས་ཀྱི་དང་ག་འགག་
ལྕེ་རློན་ཞིང་གདོང་སྐྱ་ལ་ཁ་ཟས་འཇུ་བ་དཀའཞིང་། ཚ་བའི་ནད་མི་མངོན་
པར་ལྐོག་གྱུར་བག་ལ་ཉལ་དུ་ཡོད་པའི་གྲང་བར་འཁྲུལ་བར་ཡོད་པས། དེར་
བརྟེན་ཟས་གློད་སྔས་ན་གབ་ཚད་ལྡོག་ཅིང་ཡང་སྡོམ་ཧ་ཅང་ཐལ་དྲགས་པས་
མེ་དྲོད་ཉམས་པའི་དམུ་ཆུར་འགྱུར་བ་ཡོད། དེ་ག་མ་གཏོགས་འདི་ལ་ཐལ་
བའི་སྐྱོན་ཆུང་། དེའི་ཕྱིར་ན་ཚ་བ་ཟད་ངེས་རྟགས་མཐོང་ན། ཕྱི་རྗེས་དྲོད་
ལ་སྒོར་ནས་གཅོད་ལ་དེ་དག་ངོས་བཟུང་བ་ནི། རྩ་རྒྱུད་བྱིང་ཞིང་དལ་ལ་ལྷོད་
པར་འཕར་བ་དང་། ཆུ་ཁ་སྙི་ལ་ཆུ་མདོག་སྔོ་ལ་ཤིན་ཏུ་དྭངས་པ་དང་། སྔར་
གྱི་གོས་ཀྱིས་མི་དྲོས་ཤིང་སྐྲ་རྩ་སེང་བ་སྟེ་འགྲེང་བ་དང་། ཁ་ཟས་གང་ཡང་
འཇུ་བའི་སྟོབས་དང་ཁ་ སྐོམ་དད་ཆུང་ཞིང་། མིག་ལྕིབས་དང་བྲང་དང་
གསུས་པ་རྐང་བའི་བོལ་རྣམས་སྐྲངས་འོང་བ། དེ་དུས་ཚ་བ་མེད་ངེས་པའི་
རྟགས་ཡིན་པས། གོང་གི་མཁྲིས་པའི་ཞུ་འཁྱགས་དང་མི་འདྲ་བས་ཁ་ཟས་
བྲིད་མི་དགོས། ཤ་ཆང་དྲོད་ བཅུད་ཀྱི་རིགས་ ལྷུག་ པར་བཏང་བས་ཆོག་
ཟས་འཇུ་དཀའ་ཞིང་ཕོ་བ་སྦོ་སྒྲིག་འབྱུང་བ་དང་ཁ་མངལ་བས་རོ་མི་ཚོར་ཞིང༌
ཁ་ནང་དུ་མཆིལ་མ་མང་ན་མེ་དྲོད་སྐྱེད་ཐབས་གྱིས་ཤིག་ཅེས་དང་།
མ་སྨིན་ཚ་བའི་རྟགས།
མ་སྨིན་ཚ་རྟགས་རྩ་རྒྱུད་ཕྲ་མགྱོགས་གཡོ། ཆུ་མདོག་དམར་
སེར་སྐུ་ལ་རྙོག་མ་ཅན། ལྕེ་སྐྱ་སྟེང་དུ་རླུང་གི་འབྲུམ་དམར་འབྱུང་།
ལུས་དྲོད་མི་སྙོམ་སྲོད་ལ་ཤ་དྲོད་ཆེ། གཡལ་མང་སྐྱིད་པ་སྐྱུར་ལ་བྱ་
རླུང་བྱེད། ཁ་ཁ་མགོ་དང་བྱིན་ཧྭ་ཚིགས་གཞི་ན། གྲང་ཤུམ་བྱེད་
ཅིང་མེ་དང་ཉི་མ་འདོད། རྨི་ལམ་ཟ་ཟི་མང་ལ་སེམས་ལས་ཆེ། ལུས་
པོ་བརྩེ་ཞིང་འཁྱགས་ལ་བ་སྤུ་ལྡང་། །
ཞེས་མ་སྨིན་པའི་ཚ་བའི་རྟགས་ལ་སྤྱི་དང་བྱེ་བྲག་གཉིས་ལས་སྤྱི་རྟགས་
རྩ་རྒྱུད་ཕྲ་ཞིང་མགྱོགས་ལ་གཡོ། ཆུ་ཡི་མདོག་ནི་དམར་སེར་སྐ་ལ་རྙོག་མ་ཅན་
དང་ལྕེ་མདོག་སྐྱ་བའི་སྟེང་དུ་རླུང་གི་འབྲུམ་པ་དམར་ཙིམ་ཅན་འབྱུང་ཞིང་
ལུས་ཀྱི་དྲོད་མི་སྙོམས་པར་སྲོད་ལ་ཤ་དྲོད་ཆེ་བ་དང༌། གཡལ་མང་ཞིང་བྱ་བ་
ལ་འདོད་པ་མེད་པར་སྒྱིད་པ་སྐྱུར་ལ་བྱ་རྨྱང་བྱེད་ཅིང་ཁ་ཁ་ལ་མགོ་ན་བ་དང་
བྱིན་པའི་ཞྭ་དང་ཚིགས་གཞི་ན་བ་དང་ལུས་གྲང་ཤུམ་བྱེད་ཅིང་མེ་དང་ཉི་མ་
འདོད་པ་སྟེ་སྙེག རྨི་ལམ་ཟ་ཟི་མང་ལ་སེམས་ལས་ཆེ་བ་དང༌། ལུས་པོ་བརྩེ་
ཞིང་འཁྱགས་ལ་བ་སྤུ་ལྡང་བར་བྱེད་པའོ། །
རྒྱས་ཚད་ཀྱི་རྟགས། །
རྒྱུས་ཚད་རྩ་ནི་སྦོམ་དྲག་འབུར་ལ་འདྲིལ། མཁྲང་གྲིམས་མྱུར་
ལ་མགྱོགས་པར་འཕར་བ་དང་། ཆུ་མདོག་དམར་སེར་དྲི་མནམ་



རླངས་པ་ཆེ། ལུད་པ་དམར་སེར་དུད་ཁུ་མང་དུ་ལུ། ། རྔམ་རྒོད་
གཟེར་དྲགས་ཁ་སྐམ་སོ་དྲེག་ཆགས། ལུས་ལྕི་སྙིང་ལ་བསིལ་འདོད་
རྔུལ་དྲི་མནམ།
ཞེས་རྒྱས་ཚད་ཀྱི་རྟགས་ལ་སྤྱི་དང་བྱེ་བྲག་གཉིས་ལས་སྤྱི་རྟགས་ནི་རྩ་ནི་
སྦོམ་ལ་ དྲག་པ་དང་འབུར་ལ་འདྲིལ་ཞིང་མཁྲང་ལ་གྲིམས་པ་དང་མྱུར་ལ་
མགྱོགས་པར་འཕར་བ་དང་ཆུ་མདོག་དམར་ཞིང་སེར་ལ་དྲི་མ་མནམ་ཞིང་
རླངས་པ་ཆེ་བ་དང་། ལུད་པའི་མདོག་དམར་སེར་དང་དུད་ཁུ་མང་དུ་ལུ་བ་
དང་དབུགས་ཐུང་ལ་རྔམ་ཞིང་རྒོད་པ་དང་གཟེར་དྲག་ལ་ཁ་སྐམ་ཞིང་སོ་དྲེག་
ཆགས་པ་དང༌། ལུས་ཀུན་ལྕི་ལ་དང་ག་མི་བདེ་ཞིང་སྐོམ་དད་ཆེ་བ་དང་སྙིང་
ལ་གྲང་མོ་དང་བསིལ་མོའི་རིགས་འདོད་ཅིང་ལུས་ལ་རྔུལ་དྲི་མནམ་པ་སོགས་
འབྱུང་ངོ་། །
སྟོངས་ཚད་ཀྱི་རྟགས།
སྟོབས་ཚད་རྩ་ནི་སྟོང་རྒྱུགས་མནན་མི་བཟོད། ། ཆུ་མདོག་
དམར་དྭངས་ལྷུ་ཆེ་རྣ་བ་འུར། ། ལྕེ་སྐམ་གཟེར་འཕོ་དབུགས་ཐུང་སྣ་
བུག་ཧར། ། གཉིད་ཆུང་སྨྲ་འཆལ་གཡལ་མང་ཤེས་པ་འཕྱོ། ། མིག་
དཔངས་མཐོ་ལ་རླུང་གསང་ན་བ་འོ། །
ཞེས་སྟོངས་ཚད་རྩ་ནི་སྟོང་ལ་རྒྱུགས་པ་དང་མནན་ན་མི་བཟོད་པ་དང་།
ཆུ་མདོག་དམར་ལ་དྭངས་པ་དང་ལྦུ་བ་ཆེ་ཞིང་རྣ་བ་འུར་བ་ལྕེ་ནི་དམར་ལ་སྐམ་
ཞིང་རྩུབ་པ་དང་གཟེར་བ་འཕོ་འགྱུར་བྱེད་པ་དབུགས་ཐུང་ཞིང་རྔམ་པ་རྒོད་
པ་སྣ་བུག་ཧར་ལ་ཉིན་མཚན་གཉིས་ཀར་གཉིད་ཆུང་བ་དང་སྨྲ་བ་འགྲེལ་མེད་
འཆལ་བ་སྟེ་འཁྲུལ་གཏམ་སྨྲ་བ་དང་གཡལ་བ་མང་དུ་འབྱུང་བ་དང་ཤེས་པ་
འཕྱོ་བ་མིག་སྤྲིན་དམར་ཞིང་དཔངས་མཐོ་ལ་རླུང་གསང་རྣམས་སུ་མནན་ན་ན་
བའོ། །
གབ་ཚད་ཀྱི་རྟགས། །
གབ་ཚད་སྤྱི་རྟགས་རྩ་དཔངས་དམའ་ལ་གྲིམས། ། ཆུ་དམར་
རླངས་པ་སངས་བུལ་ལྡོག་པ་དཀའ། །ཀུ་ཡ་འདྲིལ་ཞིང་ལུས་དང་
ཤེས་པ་ལྕི། ། བསིལ་དྲགས་དྲོད་དྲགས་གནོད་ཅིང་གྱེན་ལ་ངལ། །
གཉིད་ལོག་རྗེས་ལ་ཁ་ལྕེ་སྐམ་ཞིང་རྟུལ། །ཤེད་ཆུང་མགོ་ལྕི་ཁ་ཁ་སྣ་
ཁྲག་འཛག ། མིག་དམར་ནུབ་གཉིད་ཆུང་ལ་ཉིན་གཉིད་ཆེ། ། ཚ་
སྟོབས་ཅན་ཡིན་གྲང་སྟོབས་ཅན་གྱི་རྟགས། ། རྩ་རྒྱུད་བྱིང་བུལ་ཆུ་སྔོ་
ལྡོག་མི་འདོད། ། གདོང་སྐྱ་དང་ག་མི་བདེ་སྣ་ཆུ་འཛག ། ལུས་གྱོང་
ཤེས་བྱིང་ཟས་སྤྱོད་དྲོ་ན་འཕྲོད། ། བྱེ་བྲག་སྙིང་ལ་གབ་ན་གོང་
བཤད་སྟེང་། ། དྲན་པ་མི་གསལ་ཕོ་བར་གབ་པ་ན། ། ཚ་གྲང་
གཉིས་ཀ་ གནོད་ཅིང་མཁལ་མར་གབ། ། རྐང་ བཤལ་མཁལ་རྩ་
གཟེར་ཞིང་ཆུ་མདོག་དམར། ། སྣོད་ཀ་རུ་ཐུང་བྱིན་གཞུག་རང་རང་
རྩ། ། གཏར་བའི་ཁྲག་ལ་རྣག་གམ་མཁྲིས་པ་དང་། ། ལྕགས་གཡའ་
ཆགས་ན་གབ་པར་ངེས་པ་ཡིན། །
ཞེས་གབ་ཚད་ཀྱི་རྟགས་ལ་སྤྱི་དང་བྱེ་བྲག་གཉིས་ལས་སྤྱི་ལ་གབ་ཚད་ཀྱི་
ཚ་སྟོབས་ཅན་དང་གྲང་སྟོབས་ཅན་གཉིས་ལས་ཚ་སྟོབས་ཅན་གྱི་སྤྱི་རྟགས་ནི་
རྩའི་དཔངས་དམའ་ལ་གྲིམས་པ་དང་། ཆུ་མདོག་དམར་ལ་སངས་བུལ་བ་
དང་ལྡོག་པ་དཀའ་བ་ཀུ་ཡ་གཅིག་ཏུ་འདྲིལ་ཞིང་ལུས་དང་ཤེས་པ་ལྕི་ལ་བསིལ་
དྲགས་པ་དང་དྲོད་དྲགས་པ་གནོད་ཅིང་གྱེན་ལ་ཕྱིན་ཚེ་ངལ་བ་དང་གཉིད་
40



ལོག་པའི་རྗེས་ལ་ཁ་ལྕེ་སྐམ་པ་དང་སྐབས་སུ་རྡུལ་ཕྲན་བུ་འབྱུང་བ་དང་ལུས་ཀྱི་
ཤེད་ཆུང་ཞིང་མགོ་ཡང་ལྕི་བ་ཁ་ཁ་ཞིང་སྣ་ཁྲག་འཛག་ཅིང་མིག་དམར་ཞིང་
ནུབ་གཉིད་ཆུང་ལ་ཉིན་གཉིད་ཆེ་བ་སོགས་ནི་ཚ་སྟོབས་ཅན་གྱི་རྟགས་ཡིན་ལ་
གྲང་སྟོབས་ཅན་གྱི་རྟགས་ནི་རྩ་རྒྱུད་བྱིང་ཞིང་བུལ་བ་སྟེ་དལ་བ་དང་། ཆུ་
མདོག་སྔོ་ལ་ ལྡོག་ཏུ་མི་འདོད་པ་དང་། གདོང་སྐྱ་ལ་དང་ག་མི་བདེ་སྣ་ཆུ་
འཛག་ཅིང་ལུས་གྱོང་ལ་ཤེས་པ་བྱིང་ལ་ཟས་དང་སྤྱོད་ལམ་དྲོ་ན་འཕྲོད་དོ། །
བྱེ་བྲག་ཏུ་ཕྱེ་ན་ནི་སྙིང་ལ་གབ་ན་གོང་བཤད་ཀྱི་ནད་རྟཌ་སྟེང་དུ་རྐང་ལག་གི་
སེན་མོ་རྣམས་དཀར་བ་དང་བྲང་རྒྱབ་དང་གདོང་ལ་སྲིན་ཐོར་རམ་ཤ་བཀྲ་
རྒྱུན་དུ་འབྱུང་བ་དང་ཆང་འཐུང་བའི་རྗེས་དྲན་པ་མི་གསལ་བར་སེམས་འཕྱོ་
བ་དང་། ཕོ་བར་གབ་ན་ཚ་གྲང་གཉིས་ཀ་གནོད་ཅིང་ཚ་ཆེ་ན་གཟེར་ཕུར་བ་
བཙུགས་པ་ལྟར་ན་བ་དང་ཟས་སྐོམ་རོ་འཇམ་ཕན་སྙམ་བྱེད་དོ། ། མཁལ་
མར་གབ་ན་རྐང་བ་བཤལ་བ་དང་མཁལ་རྩ་གང་ཡོད་ས་ལ་གཟེར་རམ་ན་བ་
དང་ཆུ་མདོག་དམར་བ་སོགས་འོང་། དེ་དག་གསལ་བོར་མ་ཤེས་ན་གཏོར་
གྱིས་ཕུགས་འཚོལ་དགོས་སྟེ་སྙིང་ལ་གབ་ན་སྣོད་ཀ་ཕོ་བར་གབ་ན་རུ་ཐུང་།
མཁལ་མར་གབ་ན་བྱིན་གཞུག་སོགས་རང་རང་གི་རྩ་གཏར་བ་དང་ལུས་སྤྱིར་
གབ་ན་འདིའི་རྩ་གསུམ་ག་གཏར་བའི་ཁྲག་ལ་རྣག་གམ་མཁྲིས་པ་དང་ལྕགས་
གཡའ་ཆགས་ན་གབ་པ་ལ་འཁྲུལ་བ་མེད་པ་ངེས་པ་ཡིན།
རྙིང་ཚད་ཀྱི་རྟགས། །
རྙིང་ཚད་རྟགས་ལ་རྙིང་ཚད་རླུང་མེད་དེ། ། རྩ་རྒྱུད་ཕྲ་གྲིམས་
ཆུ་དམར་རླངས་ཡུན་རིང་། ། མིག་དམར་གཤེར་ཚག་མདོག་སྔོ་སྐམ་
དྲེག་ཆགས། ། གདོང་སྣུམ་ཁ་འབྱར་རྐན་ཕུག་སྐམ་ལ་གྱོང་། །
འགུལ་ན་གློ་སྙིང་འཕར་ལ་རོ་སྟོད་ཚ། ། ཡན་ལག་བཞི་དང་རོ་སྨད་
ལྕི་ལ་སྦྲིད། ། བསིལ་གྲིབ་སྙེགས་འདོད་ཉིན་དགུང་སྲོད་ལ་ན། །
གཉིད་དྲོས་རྗེས་ལ་ན་ཞིང་རྔུལ་ཁ་སྙི། ། རླུང་ལྡན་དེ་སྟེང་ཤེད་ཆུང་
གྲང་ཤུམ་བརྩེ། །
ཞེས་རྙིང་ཚད་ཀྱི་རྟགས་ལ་རླུང་ལྡན་དང་རླུང་མེད་གཉིས་ཡོད་པ་ལས་
རྙིང་ཚད་རླུང་མེད་པ་དེ་ནི། རྩ་རྒྱུད་ཕྲ་ལ་གྲིམས་ཤིང་ཆུ་དམར་ལ་རླངས་པ་
ཡུན་རིང་བ་དང་མིག་རྩ་དམར་ལ་གཤེར་ཚག་ཅེས་གཤེར་ནི་མིག་ནས་མཆི་མ་
འཛག་ཅིང་ཚག་ཅེས་པ་མིག་གིས་གཟུགས་ལ་ལྟ་མི་ནུས་པ་ཟུམ་ཟུམ་དུ་གྱུར་
པའི་མིང་ཡིན་པས་མིག་གདངས་ཟུམ་དཀའ་ཞིང་མཆི་མ་མང་དུ་འཛག་པ་དང་
ཤའི་མདོག་སྔོ་ལ་སྐམ་ཞིང་དྲེག་པ་ཆུང་ངུ་ཆགས་ཤིང་གདོང་བ་སྣུམ་ལ་ཁ་
འབྱར་ཞིང་རྐན་གྱི་ཕུག་སྐམས་ལ་གྱོང་བ་དང་འགུལ་བསྐྱོད་བྱས་ན་གློ་སྙིང་
འཕར་ལ་རོ་སྟོད་ཚ་ཞིང་ཡན་ལག་བཞི་དང་རོ་སྨད་རྣམས་ལྕི་ལ་སྦྲིད་པ་དང་
ཟས་སྐོམ་སོགས་སྙིང་ལ་གྲང་མོ་འདོད་ཅིང་བསིལ་བའི་གྲིབ་མ་སྙེགས་པར་
འདོད་ཅིང་ཉིན་གུང་དང་སྲོད་ཀྱི་དུས་ལ་ན་ཞིང་གཉིད་ཆེ་ཞིང་དྲོད་བག་ཙམ་
ཕོག་པའི་རྗེས་ལ་ན་ཞིང་རྔུལ་ཁ་སྙི་བའོ། ། རླུང་ལྡན་དེ་ན་ལུགས་གོང་གི་སྟེང་
དུ་ལུས་ཀྱི་ཤེད་ཆུང་ལ་སྐབས་སུ་ལུས་ཕྲུམ་སེར་ཁྱེར་བ་དང་གྲང་ཤུམ་བྱེད་པ་
དང་བ་སྤུ་བརྩེ་ལ་རུས་ཚིགས་ན་བའོ། ། །
རྙོགས་ཚད་ཀྱི་རྟགས། །
རྙོགས་ཚད་ཚ་རྙོགས་ཆུ་དམར་རྒྱ་བཤལ་འདྲ། །རྩ་རྒྱུད་ཕྲ་
མགྱོགས་ལྕེ་རྙིལ་སེན་བཀྲག་འཆོར། ། གདོང་སེར་སྦོས་རྔུལ་ཤེད་
ཆུང་ཁ་ལྕེ་སྐམ། ། གློ་མང་འགུལ་ན་རྔམ་རྒོད་གློ་སྙིང་འཕར། །



གཉིད་ཆེ་མིག་ལྕིབས་བོལ་གཡོ་སྟོད་གཟེར་བརྩེ། ། གྲང་རྙོགས་རྩ་
རྒྱུད་ཕྲ་ཞིང་སྟོང་ལ་མགྱོགས། །ཆུ་མདོག་དམར་སེར་བྲང་དང་
གསུས་པ་གཡོ། ། ཕོ་བ་རྫིང་ལ་ཁ་ཟས་འཇུ་བ་དཀའ། ། ལྕེ་རྙིལ་སྐྱ་
ལ་ཕལ་ཆེར་ཚ་རྙོགས་འདྲ། །
ཞེས་རྙོགས་ཚད་ལ་ཚ་རྙོགས་དང་གྲང་རྙོགས་གཉིས་ལས་ཚ་རྙོགས་ཆུ་
དམར་བོ་རྒྱ་ཚོས་བཤལ་བ་དང་འདྲ་བའི་མདོག་དང་རྩ་རྒྱུད་ཕྲ་ལ་མགྱོགས་
ཤིང་གཏིང་ན་རྒྱུགས་པ་དང་ལྕེ་དང་རྙིལ་སེན་མོའི་བཀྲག་སྐྱ་གླེག་ཏུ་འཆོར་བ་
དང་། གདོང་མདོག་སེར་ཞིང་སྦོས་ལ་ལུས་རྔུལ་ཞིང་ཤེད་ཆུང་བ་དང་ཁ་དང་
ལྕེ་སྐམ་པ་གློ་མང་ཞིང་ལུས་འགུལ་ན་རྔམ་པ་རྒོད་ལ་གློ་སྙིང་གཉིས་ཀ་འཕར་བ་
དང་ཉིན་མཚན་གཉིས་ཀར་གཉིད་ཆེ་བ་དང་མིག་ལྕིབས་དང་རྐང་བའི་བོལ་
གཡོ་བ་ལ་རོ་སྟོད་གཟེར་ཞིང་ལུས་ཀུན་བརྩེ་བར་བྱེད། གྲང་བས་རྙོགས་པ་ནི་
རྩ་རྒྱུད་ཕྲ་ཞིང་སྟོང་ལ་མགྱོགས་པ་དང་ཆུའི་མདོག་དམར་སེར་ལ་བྲང་དང་
གསུས་པ་གཡོ། ཕོ་བ་རྫོང་ལ་ཁ་ཟས་འཇུ་བ་དཀའ་ཞིང་ལྕེ་དང་སོ་རྙིལ་སྐྱ་ལ་
ནད་རྟགས་ཕལ་ཆེར་གོང་གི་ཚ་རྙོགས་དང་འདྲ་བའོ། །
འགྲམས་ཚད་ཀྱི་རྟགས།
འགྲམས་ཚད་རྟགས་ལ་སྤྱི་དང་བྱེ་བྲག་གཉིས། །སྤྱི་རྟགས་
གང་འགྲམས་ན་ཞིང་གཟེར་ཟུག་ལྡང་། ། རྩ་ནི་ཕྲ་གྲིམས་ཆུ་མདོག་
དམར་ ལ་ དུགས། ། གདོང་ སྣུམ་ རྔམ་ འདེགས་ ལུས་ ཀྱི་ བྱ་ བ་
དཀའ། ། བྱེ་བྲག་དོན་སྣོད་སོ་སོར་འགྲམས་པའི་རྟགས། ། རང་
རང་སྟེང་དུ་ན་གཟེར་དེར་འབྲེལ་བའི། ། ལས་ཀུན་བྱེད་དཀའ་ཁྱད་
པར་སྲོག་རྩ་གཟེར། ། ལུས་འདེབས་ཕྱི་ཡུལ་ཤ་འགྲམས་དམར་ལ་
སྐྲངས། ། ཚིགས་འགྲམས་འགུལ་དཀའ་ཟུག་ཆེ་གོང་འོག་སྐྲངས། །
རྐང་འགྲམས་འགུལ་དཀའ་གཏིང་ན་ལྷང་ལྷང་བྱེད། ། མགོ་བོའི་
སྲུབ་འགྲམས་སྐྱུག་འཁྱོམ་དྲན་མི་གསལ། །རྩིབ་མར་འགྲམས་ན་
ཟུག་ཆེ་མནན་མི་བཟོད། ། མགོ་ཡི་རྩར་འགྲམས་རྩ་རྒྱུད་ཁྲིད་ཅིང་
ན། །རྩ་སྟེང་སྐྲངས་ཤིང་རྩ་འབྲུམ་འབྱུང་བ་ཡིན། །བྱང་ཁོག་རྩ་
འགྲམས་གློ་ལུ་གང་འགྲམས་གཟེར། ། ཚ་བ་སྐྱེ་ཞིང་སྐྲངས་རྗེས་རྣག་
ཏུ་འགྱུར། ། ཡན་ལག་རྩ་འགྲམས་རྩ་ཡི་རྒྱུད་ཀུན་སྐྲངས། ། དམར་
ཞིང་ཚ་འཁྲུག་བརྐྱང་བསྐུམ་བྱ་བ་དཀའ། ། ཆུ་རྒྱུས་འགྲམས་པ་དགྱེ་
དགུམི་ཤེས་སྐྲངས། ། ཆུ་བ་རྒྱབ་ཡིན་རྒྱུས་པ་མདུན་ན་གནས། །
སྙིང་འགྲམས་ སྨྱོ་འབོག་ གློ་ འགྲམས་ དབུགས་མི་བདེ། ། མཆིན་
འགྲམས་མཆིན་གཟེར་མཚེར་འགྲམས་གཞོགས་གཡོན་གཟེར། །
མཁལ་འགྲམས་ དབྱེ་ དགུ་ དཀའ་ ལ་ རླིག་ འབྲས་ སྐྲངས། ། ཕོར་
འགྲམས་སྦོ་སྒྲེག་ལོང་འགྲམས་ལོང་ཕུགས་གཟེར། །རྒྱུར་འགྲམས་
རྒྱུ་མ་ལྷུང་སྙམ་དྲི་ཆུ་བསྡམ། ། མཁྲིས་འགྲམས་ཤ་སྔོ་མིག་སེར་མཆིན་
དྲི་ན། ། སྒྲུང་འགྲམས་ཆུ་སྙི་བསམ་སེར་འགྲམས་པ་ན། ། དཔྱི་མིག་
བརླ་ཤ་ན་ལ་ཆད་སྙམ་བྱེད། །
ཅེས་འགྲམས་ཚད་ཀྱི་རྟགས་ལ་སྤྱི་དང་བྱེ་བྲག་ཏུ་ཕྱེ་བ་གཉིས་ལས། སྤྱི་
རྟགས་ནི་གང་འགྲམས་ན་ཞིང་གཟེར་ཟུག་ལྡང་བ་དང་། རྩ་ནི་ཕྲ་ལ་གྲིམས་པ་
སྟེ་ཆུ་དམར་ལ་དུགས་པ་དང་གདོང་སྣུམ་ཞིང་དབུགས་རྔམ་ཞིང་འདེགས་ལ་
ལུས་ཀྱི་བྱ་བ་དཀའ་བའོ། ། བྱེ་བྲག་དོན་སྣོད་སོ་སོར་འགྲམས་པའི་རྟགས་ནི་
གང་ལ་འགྲམས་པ་རང་རང་སྟེང་དུ་ན་ཞིང་དེ་དང་འབྲེལ་བའི་ལས་ཀུན་བྱེད་
44



དཀའ་ཞིང་ཁྱད་པར་སྲོག་རྩ་གཟེར། དབུགས་ཀྱིས་ཕུས་འདེབས་ཤིང་ཕྱི་ཡུལ་
ཤ་འགྲམས་དམར་ལ་སྐྲངས་པར་བྱེད། ཚིགས་པར་འགྲམས་ན་འགུལ་དཀའ་
ལ་ཟུག་ཆེ་ཞིང་ཚིགས་པ་དེའི་གོང་འོག་སྐྲངས་པ་དང་། རྐང་འགྲམས་འགུལ་
བ་དཀའ་ལ་ གཏིང་ནས་ ལྷང་ལྷང་བྱེད་པ་དང་། མགོ་བོའི་སྲུབས་རྣམས་
འགྲམས་ན་དྲན་པ་མི་གསལ་ཞིང་སྐྱུག་ཅིང་འཁྱོམ་མོ་ཞེས་པ་འཁྱོམ་ནི་ཕྱི་ཡུལ་
ཟ་ཟི་འོང་བ་། རྩིབ་མར་འགྲམས་ན་ཟུག་ཆེ་མནན་ན་མི་བཟོད་དོ། ། མགོ་
ཡི་རྩར་འགྲམས་ན་རྩ་རྒྱུད་ཁྲིད་ཅིང་ན་བ་དང་རྩ་སྟེང་སྐྲངས་ཤིང་རྩ་སྟེང་
འབྲུམ་པ་ལྟ་བུ་འབྱུང་ངོ༌། ། བྱང་ཁོག་རྩར་འགྲམས་གློ་ལུ་བའི་དུས་སུ་གང་
འགྲམས་པ་དེ་གཟེར་ལ་ཚ་བ་སྐྱེ་ཞིང་སྐྲངས་པའི་རྗེས་ལ་རྣག་ཏུ་འགྱུར་བ་དང་
ཡན་ལག་གི་རྩེར་འགྲམས་ན་རྩ་ཡི་རྒྱུད་ཀུན་སྐྲངས་པས་མདོག་དམར་ཞིང་ཚ་
ལ་འཁྱུག་ཅིང་བརྐྱང་བསྐུམ་གྱི་བྱ་བའི་རིགས་དཀའོ། ། ཆུ་རྒྱུས་འགྲམས་པ་
ན་དགྱེ་དགུ་མི་ཤེས་པར་སྐྲངས་པ་འབྱུང་ལ། དེ་ཡང་ཆུ་བ་ཤས་ཆེ་བ་ལུས་
དང་ཡན་ལག་སོགས་ཀྱི་རྒྱབ་ཡིན་ལ་རྒྱུས་པ་གང་ཡིན་དེ་བཞིན་མདུན་ན་
གནས་པར་བཞེད་དོ། ། སྙིང་འགྲམས་སྨྱོ་ཞིང་འབོག་པ་དང་གློར་འགྲམས་སྣ་
འབུད་ཅིང་དབུགས་ མི་ བདེ་བ་དང༌། མཆིན་ འགྲམས་ནི་མཆིན་པའི་སྣ་
གཟེར་ཞིང་ན་བ་དང་། མཚེར་འགྲམས་གཞོགས་གཡོན་ངོས་གཟེར་བ་དང་།
མཁལ་འགྲམས་དགྱེ་དགུ་དཀའ་ཞིང་རླིག་འབྲས་སྐྲངས་པ་དང༌། ཕོ་བར་
འགྲམས་ན་ཕོ་སྟོད་སྦོ་ཞིང་སྒྲེགས་པ་དྲག་པོ་འོང་། ལོང་ལ་འགྲམས་ན་ལོང་
ཕུགས་ཏེ་ལྟེ་བ་ནས་གཡས་གཡོན་ཚོན་དོ་གཞལ་བར་གཟེར་ཞིང་སྒང་ལ་སྦོ་
འཁྲོག་མང་ངོ༌། ། རྒྱུ་མར་འགྲམས་ན་ཚ་བྲབ་དང་སྣེ་ས་ཞེས་བརླ་དང་གྲོད་
ཆུང་མཚམས་སྣེ་ཁུག་གམ། སྣེ་ས་ཞེས་པའི་སར་རྒྱུ་མ་ལྷུང་ཡོང་སྙམ་པར་བྱེད།
མཁྲིས་པར་འགྲམས་ན་ཤ་མདོག་སྔོ་ཞིང་མིག་སེར་ལ་མཁལ་མ་དང་མཆིན་དྲི་
སོགས་ན་བའོ། ། ལྷང་བར་འགྲིམས་ན་ཆུ་ཁ་སྙི་ཞིང་ཡང་ཡང་འཚག་དགོས་
ཤིང་སྣེ་ས་ལ་ཚ་བྲབ་བྱེད་དོ། ། བསམ་སེར་འགྲམས་ན་དཔྱི་མིག་དང་བརླ་
ཤའི་སུལ་རྣམས་ན་བ་དང་དཔྱི་ཟུར་གྱི་ཤ་ཆད་སོང་སྙམ་པར་བྱེད་པ་དང་ལང་
མི་ཤེས་པ་འོང་ངོ༌། །
འཁྲུགས་ཚད་ཀྱི་རྟགས། །
འཁྲུགས་ཚད་རང་རྒྱུད་ཅན་གྱི་རྒྱས་འཁྲུགས་ནི། ། རྩ་རྒྱུད་
སྦོམ་དྲག་གྲིམས་མགྱོགས་ཆུ་དམར་དུགས། ། གྲང་ཤུམ་ཡུན་ཐུང་
གར་བབ་སྟེང་དུ་གཟེར། ། དབུགས་རྒོད་ལུད་པ་དམར་སེར་དུད་ཁུ་
འོང་། ། འདུ་བའི་ཚད་རིམས་ཚིགས་གཞི་མགོ་བོ་ན། ། གློ་ཚད་
འབྱུང་ལ་ཕལ་ཆེར་རྒྱས་འཁྲུགས་འདྲ། ། སྟོངས་འཁྲུགས་ཚ་སྟོངས་
རྩ་ནི་སྟོང་ལ་མགྱོགས། ། ཆུ་དམར་ལྦུ་ཆེ་རླངས་འཚུབས་ཟ་ཟི་
འོང་། ། མིག་དམར་ལྕེ་སྐམ་དྲོད་དང་སྐོམ་དད་ཆེ། ། གྲང་སྟོངས་ཆུ་
སྔོ་ལྡུ་གསོབ་རྩ་སྟོང་དལ། ། ཤེད་ཆུང་གཉིད་མེད་སྙིང་འདར་ཤུས་
འདེབས་སྐྱུག ། འཇམ་ འཁྲུགས་ ལུད་ པ་ མི་ གཙང་ གཟེར་ ཕྲན་
འབྱུང་། །རྩ་དང་ཆུ་ཡི་ཚ་བ་རིམ་གྱིས་བསྐྱེད། །
ཅེས་འཁྲུགས་ ཚད་ རང་ རྒྱུད་ ཅན་ གྱི་ རྒྱུས་འཁྲུགས་ ཀྱི་ རྟགས་ ནི་ སྤྱི་
རྟགས་རྩ་རྒྱུད་སྦོམ་ལ་དྲག་ཅིང་གྲིམས་ལ་མགྱོགས་པ་དང་ཆུ་མདོག་དམར་སེར་
ལ་དྲི་མ་དུགས་ཤིང་རླངས་པ་ཆེ་བ་དང་གྲང་ཤུམ་བྱེད་པ་ཡུན་ཐུང་ལ་གར་བབ་
སྟེང་དུ་གཟེར་ཞིང་དབུགས་རྒོད་ཅིང་ལུད་པ་ཁ་དོག་དམར་སེར་དུད་ཁུར་འོང་
ངོ༌། ། འདུ་བའི་ཚད་རིམས་ནི་ཚིགས་གཞི་དང་མགོ་བོ་ན་ལ་ཟ་ཟི་སོགས་ནི་
46
47



རིམས་དང་འདྲ་བ་དང་གཟེར་དང་ལུད་པ་ནི་གློ་ཚད་འབྱུང་བ་ཡིན་ལ་ཕལ་
ཆེར་རྒྱས་འཁྲུགས་དང་འདྲ་བ་ཡིན། སྟོངས་འཁྲུགས་ལ་ཚ་སྟོངས་དང་གྲང་
སྟོངས་གཉིས་ལས་ཚ་ སྟོངས་ནི། རྩ་ནི་སྟོང་ལ་མགྱོགས་པ་དང་ཆུ་མདོག་
དམར་ཞིང་ལྦུ་བ་ཆེ་ལ་རླངས་པ་འཚུབས་པ་དང་ཟ་ཟི་འཆལ་འཆོལ་འོང་ཞིང་
མིག་དམར་བ་དང་ལྕེ་སྐམ་ཞིང་ལུས་ཀྱི་ཕྱི་དྲོད་ཆེ་བ་དང་ཁ་སྐོམ་དད་ཆེ་བ་
སོགས་འབྱུང་ངོ་། ། གྲང་སྟོངས་ཆུ་སྔོ་ལ་ལྦུ་བ་གསོབ་པ་རྩ་ནི་སྟོང་ལ་དལ་ཞིང་
ལུས་ཀྱི་ཤེད་ཆུང་ཞིང་གཉིད་མེད་ལ་སྙིང་ག་འདར་ཞིང་ཁ་ནས་ཤུས་འདེབས་
ལ་སྟོང་སྐྱུག་བྱེད་དོ། ། འཇམ་འཁྲུགས་ལུད་པ་མི་གཙང་བ་དང་གཟེར་ཕྲན་
འབྱུང་ཞིང་རྩ་དང་ཆུ་ཡི་ཚ་བ་གཉིས་རིམ་གྱིས་བསྐྱེད་དོ། །
རིམས་ནད་ཀྱི་རྟགས། །
རིམས་ཞེས་བལ་ནད་རྟགས་ལ་སྤྱི་བྱེ་གཉིས། སྤྱི་ལ་མ་སྨིན་
རྒྱས་དང་སྟོང་བ་གསུམ། དང་བོ་མ་སྨིན་རིམས་ཀྱི་མངོན་ཚུལ་ནི།
ཕྲུམ་སེར་ཡུན་རིང་ཚིགས་གཞི་མགོ་རྐང་ན། ལུས་ལྕི་སྐྱིད་སྐྱུར་རྨི་
ལམ་ཟ་ཟི་མང་། ། གཡལ་མང་རྣ་བ་འཐིབས་ལ་ཤེས་པ་མྱོས། །ཁ་
ཁ་དང་ག་འགག་ཅིང་སྲོད་ལ་ན། ། རྩ་རྒྱུད་ཕྲ་མགྱོགས་ཆུ་རྙོགས་ཉི་
མ་འདོད། ། བར་དུ་རིམས་རྒྱས་རྩ་རྒྱུད་ཕྲ་གྲིམས་མྱུར། ། ཆུ་དམར་
དྲིམ་དུགས་ལ་ཀུ་ཡ་མཐུག ། མིག་མདངས་དམར་སེར་ལྕེ་མཆུ་སོ་
དྲེག་ཆགས། ། རྔུལ་སྐོམ་དྲི་མནམ་ཕལ་ཆེར་མ་སྨིན་འདྲ། ། ཐ་མར་
ཞུ་འཁྱགས་མཚམས་སླེབ་སྟོང་བའི་རྟགས། ། ལུས་རྡུལ་གཉིད་ཆུང་
མགོ་འཐོམ་རྣ་བ་འུར། ། དཔྱི་རྐེད་རུས་རྐང་ཁྱབ་ན་སྨྲ་འཆལ་
འདར། ། ལྕེ་སྐམ་དམར་རྩུབ་དྲོད་ཆེ་སྟོང་སྐྱུག་བྱེད། ། བྱེ་བྲག་རླུང་
རིམས་མགོ་ལུས་ཡན་ལག་ཀུན། ། བརྡུང་སྙམ་བྱེད་ན་གཡལ་མང་རྣ་
འུར་འཁྱོམ། ། གཉིད་ཡེར་སྤུ་ལྡང་པགས་བརྩེ་རྔུལ་མི་འབྱུང་། ། སྨྲ་
འཆལ་བཤང་གཅི་སྲི་ལ་མགོ་རྐང་འདར། ། ཁྱད་པར་ཕྲུམ་སེར་ཡུན་
རིང་ཟས་འཇུ་དཀའ། ། རླུང་རིམས་འབབ་ས་རུས་ཡིན་རུས་ཀུན་
ན། ། རྒྱས་ས་དོན་ཡིན་ལྕེ་སྐམ་ཟ་ཟི་མང་། ། ཐ་མ་སྲོག་རྩར་ཤོར་
ནས་སྨྱོ་འབྲོས་བྱེད། ། མཁྲིས་རིམས་བསིལ་འདོད་མགོ་ན་ཁ་ཁ་
རྔུལ། ། ལུས་ཚ་འཁྲུ་ཞིང་བཤང་གཅི་པགས་མིག་སེར། ། མྱོས་སྐོམ་
ལུད་པ་ཁྲག་བཅས་དྲི་མ་མནམ། ། ཁྱད་པར་ལེ་བརྒན་སྟོད་གཟེར་སྣ་
ཁྲག་འཛག། ། ཚ་རྟགས་ཆེ་ལ་ཁ་ལ་ཐོར་བ་འབྱུང་། ། མཁྲིས་རིམས་
འབབ་ས་རྩ་ཡིན་རྩ་ཆུ་ཚ། ། རྒྱས་ ས་ཁྲག་ཡིན་ཆུ་དམར་སྣ་ཁྲག་
འཛག ། ཐ་མར་ཕོ་བར་ལམ་དོད་མེ་དྲོད་ཉམས། ། བད་རིམས་
མྱོས་ཤིང་ཚ་བ་དལ་བུས་སྐྱེ། ། ལུས་སྙོམས་གཉིད་ཆེ་མཆིལ་མ་དང་
ག་འགག ། བཤང་གཅི་ལྕེ་སེན་དཀར་ལ་ཤེས་འཐིབ་སྐྱུག ། ཁྱད་
པར་རྨོངས་པའི་ཟ་ཟི་ཉག་ཉོག་མང་། ། མི་ངོ་མི་ཤེས་ཁ་ལྷུགས་རྩ་ཆུ་
འཆོར། ། བད་རིམས་འབབ་ས་དང་ག་ཡིན་པས་འགག ། རྒྱས་ས་
ཀླད་པ་ལུས་ལྕི་མྱོས་ཤིང་ལྷུགས། ། མཁལ་མར་ལམ་དོད་ཆུ་སྲི་རྣ་བ་
འོན། ། འདུས་རིམས་ཐོག་མ་དྭངས་མར་བབ་པའི་ཕྱིར། ། དྭངས་
མ་བད་མཁྲིས་གཉིས་ཀྱི་གནས་ཡིན་པས། ། བད་ཀན་ཤས་ཆེ་མ་སྨིན་
རྟགས་ མི་ གསལ། ། མཁྲིས་ ཤས་ ཆེ་ ན་ མ་ སྨིན་ རྟགས་ འགའ་
གསལ། ། དེ་འོག་མཁྲིས་ནད་ལྟ་བུར་མིག་ཆུ་སེར། ། བར་དུ་རྒྱས་
དུས་སེམས་རྨུགས་རྣ་བ་འོན། ། གཉིད་ལོག་དུས་ན་ཟ་ཟི་བླ་འཆོལ་



འབྱུང་། ། ལུད་པ་དམར་སེར་དཀར་བོ་འབྱར་བག་ལུ། ། རྐང་དང་
རྐེད་པ་རུས་ཚིགས་མ་ལུས་ན། ། གྲེ་བ་ཚ་ འཛེར་ལྗིད་ པ་ སྣ་ཆུ་
མང་། ། མིག་དམར་རྩིབ་ལོགས་ན་ཞིང་སྐོམ་དད་ཆེ། ། ཚ་བ་བཤང་
གཅི་རྔུལ་དང་གཉིད་མི་སྙོམས། ། ཐོར་བ་འབྲུམ་ཕྲན་དམར་ནག་
འབྱུང་ཡང་སྲིད། ། དྭངས་མ་ཁྲག་ སོགས་ ཟུངས་ཀུན་ལ་ གནས་
ཕྱིར། ། ནད་རྟགས་མི་འདྲ་སྣ་ཚོགས་ཅིར་ཡང་སྲིད། ། ངོས་བཟུང་
སྨིན་བསད་འབྱུང་དཀའ་ས་འདྲ་ལྕི། ། ངེས་ཤེས་རྣ་བ་མི་གསང་ཟ་
ཟི་མང་། ། ། ཐ་མར་ལུས་ཟུངས་ཞུ་བས་རྔུལ་མང་འབྱུང་། ། སྨྲ་མང་
ཕྱི་རྩ་འདར་ཞིང་སྟོང་སྐྱུག་འོང་། ། ལུས་གྲང་ཧམ་པ་སྐྱ་འམ་མགོ་
རྐང་ན། ། དེ་དག་རི་ཐང་མཚམས་སུ་ཕེབས་རྟགས་ཡིན། །
ཞེས་རིམས་ཞེས་བལ་ནད་ཀྱི་རྟགས་ལ་སྤྱི་དང་བྱེ་བྲག་གཉིས་ཡོད་པ་
ལས། སྤྱི་ཡི་ རྟགས་ལའང་མ་སྨིན་པ་དང༌། རྒྱས་ པ་ དང་སྟོངས་ པ་ དང་
གསུམ་གྱི་དང་བོ་མ་སྨིན་པའི་རིམས་ཀྱི་མངོན་ཚུལ་ནི་ཕྲུམ་སེར་ཏེ་གྲང་ཤུམ་
ཡུན་རིང་ལ་མགོ་དང་རྐང་ལག་གི་ཚིགས་གཞི་ན་བ་དང་ལུས་ཀུན་ལྕི་ལ་སྐྱིད་
སྐྱུར་ཏེ་བྱ་བ་མི་འདོད་ཅིང་རྨི་ལམ་ཟ་ཟི་མང་བ་དང་གཡལ་མང་ཞིང་རྣ་བ་ཡང་
འཐིབས་ལ་ཤེས་པ་མྱོས་ཏེ་གང་ཡང་མི་རྟོགས་པ་དང་ཁ་ཁ་ཞིང་ཟས་ཀྱི་དང་ག་
འགག་ཅིང་སྲོད་དུས་ལ་ན་བ་དང༌། རྩ་རྒྱུད་ནི་ཕྲ་ལ་མགྱོགས་པ་དེ་ཡང་སྐད་
ཅིག་ལ་གཡོ་ཞིང་ཆུ་མདོག་རྙོག་མ་ཅན་འོང་ཞིང་། ཉི་མ་འདོད་པས་སྙེག་གོ། །
བར་དུ་རིམས་རྒྱས་པ་ན་རྩ་རྒྱུད་རྣམས་ཕྲ་ལ་གྲིམས་ཤིང་མྱུར་དུ་འཕར་བ་དང་།
ཆུ་མདོག་དམར་ལ་དྲི་མ་དུགས་པ་ལ་ཀུ་ཡ་མཐུག་པ་དང་། མིག་གི་མདངས་
དམར་སེར་ལ་ལྕེ་མཆུ་དང་སོ་ལ་དྲེག་པ་ཆགས་པ་དང་རྔུལ་གྱི་དྲི་མ་མནམ་ཞིང་
ཕལ་ཆེར་མ་སྨིན་པ་དང་འདྲ། ཐ་མར་ཞུ་འཁྱགས་མཚམས་ལ་སླེབ་ནས་
སྟོངས་པའི་རྟགས་སུ་དཔྱི་མགོ་དང་རྐེད་པ་དང་རུས་རྐང་རྣམས་ཁྱབ་པར་ན་
ཞིང་ལུས་རྡུལ་ལ་གཉིད་ཆུང་ཞིང་མགོ་བོ་འཐོམ་ལ་རྣ་བ་འུར་བ་དང་ལྕེ་ནི་
མདོག་དམར་ལ་རྩུབ་ཅིང་སྐམ་ལ་ སྟོང་སྐྱུགས་བྱེད་པ་དང་གཏམ་གྱི་སྨྲ་བ་
འཆལ་ལ་སྐབས་སུ་ལུས་འདར་ཞིང་ལྕེ་སྐམ་ཞིང་ལྕེ་དམར་ལ་རྩུབ་ཅིང་ཕྱིའི་ཤ་
དྲོད་ཆེ་བ་དང་སྟོང་སྐྱུག་བྱེད་པའོ། ། བྱེ་བྲག་རླུང་གི་རིམས་ནི། མགོ་ལུས་
ཡན་ལག་ཀུན་བརྡུངས་སྙམ་བྱེད་ཅིང་ན་བ་དང་གཡལ་མང་ཞིང་མགོ་འཁོར་ལ་
རྣ་བ་འུར་ལ་འཁྱོམ་གཉིད་ཡེར་ལ་ལུས་ཀྱི་བ་སྤུ་ལྡང་ཞིང་པགས་པ་བརྩེ་ལ་རྡུལ་
མི་འབྱུང་བ་དང་གཏམ་སྨྲ་བ་འཚལ་བ་དང་བཤང་གཅི་སྲི་བ་སྟེ་ཡང་ཡང་མི་
འབྱུང་བར་ཐོན་དཀའ་བ་དང་མགོ་རྐང་བ་དང་ལག་པ་སོགས་འདར་བ་དང་།
ཁྱད་པར་དུ་འདར་བ་ལ་ཕྲུམ་སེར་ཏེ་གྲང་ཤུམ་ཡུན་རིང་བྱེད་ཅིང་། ཟས་འཇུ་
དཀའ་བ་སོགས་འབྱུང་ངོ༌། ། རླུང་རིམས་གང་ཡང་འབབ་ས་རུས་པ་ཡིན་
པས་རུས་ཀུན་ན་ལ་བར་དུ་རྒྱས་ས་དོན་ལྔ་ཡིན་ལ་ལྕེ་སྐམ་ཞིང་ཟ་ཟི་མང་བ་
དང་ཞེས་ཟ་ཟི་ནི་ཤེས་པ་མྱོས་པ་ཐ་མ་སྲོག་རྩ་ལ་ཤོར་ནས་སྨྱོ་བའམ་འབྲོས་པ་
སོགས་བྱེད་དོ། ། མཁྲིས་རིམས་ནི་བསིལ་བ་འདོད་ཅིང་མགོ་ན་ལ་ཁ་ཁ་ཞིང་
རྔུལ་འབྱུང་ལུས་ཚ་ལ་འཁྲུ་ཞིང་བཤང་བ་དང་གཅིན་དང་པགས་པ་དང་མིག་
སེར་བ་དང་རིག་པ་བཟི་བ་ལྟར་མྱོས་ཤིང་ཁ་སྐོམ་དད་ཆེ་བ་དང་ལུད་པ་ཁྲག་
དང་བཅས་དྲི་མནམ་པ་དང་ཁྱད་པར་དུ་ལེ་བརྒན་ནི་སྟོད་གཟེར་ལ་ལུད་པ་
དམར་བ་དང་སྣ་ཁྲག་འཛག་པ་དང་ཚད་པའི་རྟགས་གཞན་པས་ཆེ་ལ་ཁ་ལ་
ཐོར་བ་འབྱུང་། མཁྲིས་རིམས་དང་བོ་འབབ་ས་རྩ་ཡིན་པས་རྩ་དང་ཆུ་ཚ་ལ་
རྩ་རྒྱས་ཤིང་རྩ་རྣམས་འཕར་ཚུལ་འཁྱུག་པ་དང་བར་དུ་རྒྱས་པར་བྱེད་པའི་ས་
50



ནི་ཁྲག་ཡིན་པས་དྲི་ཆུ་དམར་ལ་རོ་སྟོད་ཚ་ཞིང་སྣ་ཁྲག་འོང་། ཐ་མ་ནི་ཕལ་
ཆེར་ཕོ་བར་ལམ་དོན་པས་མཁྲིས་པ་འཇུ་བྱེད་ཀྱི་ཕོ་བའི་མེ་དྲོད་ཕྱིར་བཏོན་ཏེ་
མེ་དྲོད་ཉམས་པའོ། ། བད་རིམས་དང་བོ་འབབ་ས་དང་ག་ཡིན་པས་དང་ག་
འགག་པ་དང་བར་དུ་རྒྱས་སའི་ཡུལ་ཤ་དང་ཀླད་པ་གཉིས་ཡིན་པས་ཤར་རྒྱས་
པ་ལུས་ལྕི་ལ་རིག་པ་བཟི་བ་ལྟར་མྱོས་ཤིང་ཀླད་པར་རྒྱས་ན་སྨྲ་བ་ལྐུགས་པར་
འགྱུར་བ་ཡིན། ཐ་མར་འཆོར་བའི་ས་མཁལ་མར་ལམ་དོད་པས་ཆུ་སྲི་ལ་
མཁལ་རྐེད་ན་ལ་རྣ་བ་འོན་པ་ཡིན་ནོ། ། འདུས་རིམས་ཀྱི་རྟགས་ལ་སྤྱི་དང་བྱེ་
བྲག་ཏུ་ཕྱེས་པ་གཉིས་ལས་སྤྱི་རྟགས་ལའང་དང་བོ་བར་བ་ཐ་མ་གསུམ་གྱི་
འདུས་རིམས་ཐོག་མ་ནི་དྭངས་མར་བབས་པ་ཡིན་པའི་ཕྱིར་དྭངས་མ་བད་ཀན་
དང་མཁྲིས་པ་གཉིས་ཀྱི་གནས་ཡིན་པས་བད་ཀན་ ཤས་ཆེ་ན་མ་ སྨིན་ པའི་
རྟགས་མི་གསལ། དེ་འོག་ཏུ་མ་ཞུ་བའམ་སྨུག་པོ་ལྟ་བུར་སྣང་བ་ཡང་དེ་དང་
མ་ནོར་བ་གཅེས་ཤིང༌། མཁྲིས་ཤས་ཆེ་ན་མ་སྨིན་པའི་རྟགས་འགའ་གསལ་
ཞིང་དེ་འོག་ཏུ་མཁྲིས་པའི་ནད་ལྟ་བུར་མིག་དང་ཆུ་སེར་བས་མཁྲིས་ནད་དང་
མ་ནོར་བ་དགོས། བར་དུ་རྒྱས་པའི་དུས་སེམས་རྨུགས་པ་སྟེ་མི་གསལ་ལ་རྣ་བ་
འོན་ཞིང་གཉིད་ལོག་པའི་དུས་ན་ཟ་ཟི་དང་བླ་འཚོལ་ཏེ་འཆོལ་གཏམ་འབྱུང་
བ་དང་ལུད་པའི་མདོག་དམར་སེར་དང་དཀར་བོ་འབྱར་བག་ཏུ་ལུ་ཞིང་རྐང་
དང་རྐེད་པ་དང་རུས་ཚིགས་རྣམས་མ་ལུས་པ་ན་བ་དང་གྲེ་བ་ཚ་ལ་འཛེར་ཞིང་
སྦྲིད་པ་དང་སྣ་ཆུ་མང་བ་དང་། མིག་དམར་ལ་རྩིབ་ལོགས་ན་ཞིང་ཁ་སྐོམ་
དད་ཆེ་བ་དང་ཚ་བ་རེས་ཆེ་རེས་ཆུང་ཞིང་བཤང་བ་རེས་ འཁྲུ་རེས་ སྐམ།
གཅིན་རེས་མང་རེས་ཉུང་རྔུལ་ཀྱང་རེས་མང་རེས་ཉུང་བ་དང་གཉིད་རེས་ཆེ་
རེས་ཆུང་བ་སྟེ་མི་སྙོམས་པ་དང་། ཐོར་བའམ་འབྲུམ་ཕྲན་མདོག་དམར་ནག་
འབྱུང་བ་ཡང་སྲིད་ཅིང་དྭངས་མ་ཁྲག་ལ་སོགས་པའི་ལུས་ཟུངས་ཀུན་ལ་གནས་
ཕྱིར་ནད་ཀྱི་རྟགས་མི་འདྲ་བ་སྣ་ཚོགས་པ་ཅིར་ཡང་སྲིད། ངོས་བཟུང་བ་དང་
སྨིན་པ་དང་བསད་པ་དང་འབྱུང་བ་སོགས་དཀའ་ལ་ས་དང་འདྲ་བས་ལྕི་བ་
ཡིན་ཞིང་འོན་ཀྱང་ངེས་ཤེས་ནི་རྣ་བ་མི་གསང་ལ་ཟ་ཟི་མང་བས་ཤེས་སོ། ། ཐ་
མར་ལུས་ཟུངས་ཞུ་བས་མཁྲིས་ཤས་ཆེ་ན་རྡུལ་མང་དུ་འབྱུང་བ་དང་རླུང་ཤས་
ཆེ་ན་སྨྲ་བ་མང་ལ་ཕྱི་རྩ་འདར་བ་ཡང་སྲིད་ཅིང་སྟོང་སྐྱུག་འོང་། བད་ཀན་
ཤས་ཆེ་ན་ལུས་ཀྱི་དྲོད་གྲང་ཞིང་རུལ་ སུངས་ཀྱི་རྣམ་པའི་ཧམ་པ་མདོག་སྔོ་
སྐྱའམ་མགོ་དང་རྐང་བ་ན་བ་འབྱུང་ཞིང་དེ་དག་རྣམས་ནི་རི་ཐང་གི་མཚམས་
སུ་ཕེབས་པའི་རྟགས་ཡིན་ནོ། །
འབྲུམ་བུའི་ནད་ཀྱི་རྟགས།
འབྲུམ་བུའི་རྟགས་ལ་སྤྱི་དང་བྱེ་བྲག་གཉིས། །སྤྱི་རྟགས་
ཚིགས་གཞི་ན་ཞིང་ཕྲུམ་སེར་ཁྱེར། ། ལུས་ལྕི་སྙོམས་ལ་ཁ་ཁ་ཟ་ཟི་
འོང་། ། དང་ག་མི་བདེ་མགོ་ན་གློ་སྙིང་བརྡུང་། ། ཤ་མདངས་
དམར་མཐུག་ལུས་བརྩེ་རུས་རྐང་ན། ། མཁྲིས་པ་སྐྱུག་ཅིང་སྦྲིད་མང་
དཔྱི་རྐེད་གཟེར། ། བར་དུ་འབྲུམ་པ་ཕྱིར་ཐོན་བདེ་སྙམ་བྱེད། ། བྱེ་
བྲག་ནག་རིགས་སྐྲངས་པ་གླང་གཉའ་ནི། །ཕྱི་རུ་མི་ཐོན་ཟུག་ཆེ་
ལུས་ཀུན་སྐྲངས། ། ཆུ་སེར་ནག་པོ་ཉེས་ཀུན་འདུས་ལས་བསྐྱེད། །
ཁྲག་སྐམ་རྩེལ་ཏེ་ཤིག་ནི་དམར་ནག་མཐུག ། ཟངས་གཟེར་སྦུ་གུ་
ཅན་ནི་དཀྱིལ་དུ་གྱོང་། ། དེ་གཉིས་ཁྲག་མཁྲིས་ལས་གྱུར་མགོ་བོ་
ན། །རྩ་ཆུ་ཕྱི་ཡུལ་ཚ་ལ་དཀར་བོ་ནི། ། རྨོག་མགོ་སྤྱི་ཟླུམ་ཞེས་བྱ་ཆེ་
ལ་འཆོལ། ། ཤ་ར་སྐྱ་ཤལ་དཀར་ལ་མཐུག་པ་སྟེ། ། སིབ་བུ་ཀོབ་ཙེ་



མང་ལ་མཐུག་ཀོབ་འབྱུང་། ། འོན་ཀྱང་རིགས་གཉིས་ལ་སོགས་
འདྲེས་མ་འབྱུང་། །བད་རླུང་ལས་གྱུར་ནད་ཟུག་ཆམ་པ་འདྲ། །
ཞེས་འབྲུམ་པའི་རྟགས་ལ་སྤྱི་དང་བྱེ་བྲག་ཏུ་ཕྱེ་བ་གཉིས་ལས་སྤྱི་རྟགས་
ནི་ཚིགས་གཞི་ན་ཞིང་ཕྲུམ་སེར་ཁྱེར་ཏེ་གྲང་ཤུམ་བྱེད་ཅིང་ལུས་ལྕི་ཞིང་སྙོམས་
པ་སྟེ་བྱ་བ་གང་ཡང་བྱེད་མི་འདོད་ཅིང་ཁ་ཁ་ལ་ཟ་ཟི་འོང་ལ་དང་ག་མི་བདེ་
ཞིང་མགོ་བོ་ན་ལ་གློ་བ་དང་སྙིང་བརྡུང་བ་སྟེ་འཕར་བ་ཤ་མདོག་དམར་ལ་
མཐུག་ཅིང་ལུས་བརྩེ་བའི་ཉམས་བྱེད་པ་དང་རུས་པ་དང་རྐང་བ་ཆག་པ་སྙམ་
པ་དང་མཁྲིས་པ་སྐྱུག་ཅིང་སྦྲིད་པ་མང་ལ་དཔྱི་དང་རྐེད་པ་གཟེར་རོ། ། བར་
དུ་འབྲུམ་པ་རྣམས་ཕྱིར་ཐོན་པའི་སྐབས་ལ་བདེ་སྙམ་བྱེད་དོ། ། ཐ་མ་བྱེ་བྲག་
གི་རྟགས་ལ་དཀར་ནག་གཉིས་ལས་ནག་པོའི་རིགས་ལ་ཡང་སྐྲངས་པ་གླིང་
གཉའ་ནི་འབྲུམ་པ་ཕྱིར་མི་ཐོན་པ་ནང་དུ་ཟུག་ཆེ་ཞིང་ལུས་ཀུན་སྐྲངས་པ་ལ་ཆུ་
སེར་ནག་པོ་ཉེས་པ་ཀུན་ཏེ་འདུས་པ་ལས་བསྐྱེད་པའོ། ། ཁྲག་སྐམ་རྩེལ་ཏེའི་
འབྲུམ་དབྱིབས་ལུས་ལ་ཤིག་སྦྱར་བ་འདྲ་ལ་མདོག་ནི་དམར་ཞིང་ནག་ལ་མཐུག་
པ་དང་ཟངས་ཀྱི་གཟེར་འདྲ་བ་རྩེ་མོ་གྱོང་བའི་སྦུ་གུ་ཅན་ནི་འབྲུམ་པའི་དཀྱིལ་
དུ་གྱོང་ཡོད་པ་དེ་གཉིས་ཀ་ཁྲག་དང་མཁྲིས་པ་ལས་གྱུར་པ་ཡིན་ཅིང་ཁྱད་པར་
དུ་མགོ་བོ་ན་ལ་རྩ་དང་ཆུ་ཕྱི་ཡུལ་རྣམས་ཚའོ། ། དཀར་བོའི་ནང་ཚན་རྨོག་
མགོ་སྤྱི་མ་ཞེས་བྱ་བ་ཆེ་ལ་འཆོལ་བ་དང་། ཤ་ར་སྐྱ་ཤལ་ནི་འབྲུམ་མདོག་
དཀར་ལ་མཐུག་པ་འབྱུང་བ་ཡིན་པ་སྟེ། དེ་དང་སིབ་བུ་ཀོབ་རྩེ་ནི་ཙེམ་ཙེམ་
མང་ཞིང་མཐུག་ཀོབ་ཏུ་འབྱུང༌། འོན་ཀྱང་རིགས་གཉིས་ལ་ སོགས་འདྲེས་
མའང་འབྱུང་སྲིད་དཀར་བོ་གསུམ་པོ་དེ་བད་རླུང་ལས་གྱུར་པ་ཡིན་ཏེ་ནད་
ཟུག་ནི་ཆམ་པ་དང་འདྲ་ལ་ཚད་པའི་རྟགས་ཆུང་བས་ཟས་སྤྱོད་སོགས་ཀྱིས་མ་
ལོག་ན་བཅོས་མི་དགོས་སོ། །
བེག་གེའི་རྟགས། །
བེག་གེའི་རྟགས་ལ་སྤྱི་དང་བྱེ་བྲག་གཉིས། ། སྤྱི་རྟགས་རྩ་ནི་
གཏིང་མྱུར་འགྱུར་ལྡོག་བྱེད། ། ཆུ་མདོག་ངེས་མེད་འོན་ཀྱང་དམར་
སེར་རྙོག ། མགོ་རྐང་རྐེད་པ་ཚིགས་ གཞི་ན་ཞིང་བརྩེ། །གྲང་
འདར་གློ་སྦྲིད་འབྱུང་ཞིང་ཆམ་པ་འདྲ། ། སྲོད་ལ་ཤ་ཚ་ཤ་འཁྱུག་ཟ་
ཟི་མང་། ། ཤ་མདངས་དམར་སྐམ་སྟེང་དུ་དམར་ཐིག་འབྱུང་། །
ནད་འདི་ཐེབ་མ་ཐག་ནས་མིག་རྩ་དམར། ། ཐོར་བ་ཞག་གཅིག་ལོན་
ནས་ཕལ་ཆེར་སྐམ། ། བྱེ་བྲག་ དཀར་བོ་ བད་ བསྡོངས་ཐོར་བ་
དཀར། ། ཟས་ལེན་སྐོམ་ཆུང་རྩ་བདེ་ཆུ་དྭངས་གསལ། ། ནག་པོ་
ཁྲག་མཁྲིས་ལ་བསྡོངས་རྩ་ཆུ་ཚ། ། ཐོར་བ་དམར་ལ་ནག་སྙམ་སྐམ་
དཀའ་སྐོམ། ། གཉིད་མེད་ཤེས་པ་འཐིབས་པ་ཚིག་པ་ཟ། ། ཁྲ་བོ་
རླུང་དང་ཆུ་སེར་ལ་བསྡོངས་པས། ། རྩ་ཆུ་མི་མཐུན་ཐོར་བ་སྣ་
ཚོགས་འབྱུང༌། ། སྐོམ་དད་སྲན་ཚུགས་གཉིད་ཟས་འཕེལ་འགྲིབ་
བྱེད། །
ཅེས་བེག་གེའམ་སིབ་བུའི་རྟགས་ལ་སྤྱི་དང་བྱེ་བྲག་གཉིས་ཡོད་པ་ལས།
སྤྱིའི་རྟགས་ཀྱི་རྩ་ནི་གཏིང་དུ་རྒྱུག་ཅིང་གྲངས་མྱུར་བ་དང་འགྱུར་ལྡོག་བྱེད་
དོ། ། དྲི་ཆུའི་མདོག་དམར་ནག་སོགས་ངེས་པ་མེད་པ་དང་འོན་ཀྱང་མདོག་
དམར་སེར་གར་ལ་རྙོག་མ་ཅན་འབྱུང་བའང་ཡོད། མགོ་དང་རྐང་བ་རྐེད་པ་
ཚིགས་གཞི་ཐམས་ཅད་ན་ཞིང་ལུས་བརྩེ་བ་དང་གྲང་འདར་བྱེད་ཅིང་གློ་དང་
སྦྲིད་པ་ཡང་ཡང་འབྱུང་ཞིང་ཆམ་པ་འདྲ། སྲོད་དུས་སུ་ཤ་ཚ་ཞིང་ཤ་སྲུབས་
54



འཁྱུག་པ་དང་རྨི་ལམ་དུ་ཟ་ཟི་མང་བ་དང་། ཤ་མདངས་དམར་ཞིང་སྐམ་ལ་
སྟེང་དུ་དམར་ཐིག་འབྱུང་བ་དང་། ནད་འདི་ཐེབ་མ་ཐག་ནས་མིག་རྩ་དམར་
ཞིང་ཐོར་བ་ཞིག་གཅིག་ལོན་ནས་ཕལ་ཆེར་སྐམ་འགྲོ་བ་དང༌། བྱེ་བྲག་གི་
རྟགས་ལ་དཀར་བོ་བད་ཀན་དང་བསྡོངས་པ་ཐོར་བ་དཀར་ཞིང་ཟས་ཡི་གར་
ལེན་ཞིང་སྐོམ་དད་ཆུང་བ་རྩ་བདེ་དྲི་ཆུ་དྭངས་ཤིང་དབང་བོ་གསལ་བ་དང་།
ནག་པོ་ཁྲག་མཁྲིས་ལ་བསྡོངས་པ་རྩ་ཆུ་ཚ་བའི་རྟགས་འབྱུང་ཞིང་ཐོར་བའི་
མདོག་དམར་ ལ་ ནག་ སྙམ་ ཡོད་ པ་ དང་ སྐམ་ དཀའ་ ཞིང་ སྐོམ་ དད་ ཆེ་ བ།
གཉིད་མེད་ཅིང་ཤེས་པ་འཐིབས་པ་ཚིག་པ་ཟ་བའོ། ། ཁྲ་བོ་རླུང་དང་ཆུ་སེར་
ལ་བསྡོངས་པས་རྩ་ཆུ་ནད་རྟགས་དང་མི་མཐུན་ཅི་ཡང་འབྱུང་སྲིད་ཅིང་ཐོར་
བ་སྣ་ཚོགས་སུ་འབྱུང་བ་དང་སྐོམ་དད་ལ་སྲན་པར་ཚུགས་ཤིང་གཉིད་དང་
ཟས་གཉིས་འཕེལ་འགྲིབ་བྱེད་པ་ཡིན་ནོ། །
ཆམ་པའི་རྟགས།
ཆམ་པའི་རྟགས་ལ་སྤྱི་དང་བྱེ་བྲག་གཉིས། ། སྤྱི་རྟགས་ཀུན་ལ་
གློ་དང་སྦྲིད་པ་འབྱུང་། ། གྲེ་བ་མཚུལ་བ་ཚ་འགག་སྣ་ཆུ་འཛག །
བྱེ་བྲག་རླུང་གྱུར་དེ་སྟེང་སོ་འགྲམ་ན། ། སྨིན་མ་སྣའི་བར་སྲིན་བུ་རྒྱུ་
སྙམ་བྱེད། ། མཁྲིས་གྱུར་མགོ་ན་རོ་སྟོད་ཚིགས་གཞི་ན། ། ཁ་ཁ་དང་
ག་མི་ བདེ་ གྲང་ཤུམ་བྱེད། ། སྣ་རྩེ་ནག་ཅིང་སྣ་ནང་ འབྲུམ་ པ་
འབྱུང་། ། སྲོད་ལ་ཤ་ཚ་རྨི་ངན་སྣབས་དམར་སེར། ། བད་གྱུར་ལུད་
པ་མང་ལ་དབུགས་མི་བདེ། ། ཁ་མངལ་མཆིལ་སྣབས་དཀར་འཛག་
ཡི་ག་འཆུས། ། འདུས་པ་ཀུན་གྱི་ནད་རྟགས་ཞིབ་དཔྱོད་ལྡན། །
བྲང་ནང་ཚོར་མེད་མིག་དམར་རྣ་བ་གཡའ། ། ལུད་པ་དག་དང་
དབུགས་ཀྱི་དྲི་མི་ཞིམ། ། གྲེ་ཆམ་དང་བོ་གྲེ་བ་རྐན་མཚུལ་ཚེ། །
བར་དུ་སྣ་ཆུ་འཛག་ཅིང་མཚུལ་བ་འགག ། ཐ་མ་སྦྲིད་པ་མང་དུ་
བསྟུད་ཅིང་འོང་། ། གློ་ཆམ་དང་བོ་གྲེ་བ་ཚ་ཞིང་འཛེར། ། བར་དུ་
གློ་མང་མགོ་དང་བྲང་རྒྱབ་ན། ། ཐ་མ་རྣག་ཏུ་ལུ་ཞིང་གློ་གཅོང་
འབྱུང་། ། རིམས་ཆམ་མགོ་དང་ཚིགས་གཞི་བྱིན་ཧྭ་ན། ། རོ་སྟོད་མི་
བདེ་བརླ་རྐེད་བརྡུང་སྙམ་བྱེད། ། ཁ་ཁ་དང་ག་མི་བདེ་གྲང་ཤུམ་
བྱེད། ། སྲོད་ལ་ཤ་ཚ་རྨི་ལམ་ཟ་ཟི་མང་། ། དེ་ལ་དྲག་ཤུལ་བཅུད་
ཤོར་རྒྱས་གྱུར་ན། ། ཆམ་པ་སྐྱུར་ཤོར་ཞེས་བྱ་ཤི་བ་མང་། ། སྣ་ཆམ་
སྣ་ཚ་གཡའ་ལ་སྣ་ཆུ་མང་། །
ཞེས་ཆམ་པའི་རྟགས་ལ་སྤྱི་དང་བྱེ་བྲག་གི་རྟགས་གཉིས་ལས། སྤྱི་
རྟགས་ཀུན་ལ་གློ་དང་སྦྲིད་པ་འབྱུང༌། གྲེ་བ་དང་རྐན་མཚུལ་རྣམས་ཚ་ཞིང་
མཚུལ་བ་འགག་ལ་སྣ་ཆུ་འཛག་པ་དང་བྱེ་བྲག་གི་རྟགས་རླུང་ལས་གྱུར་པ་དེ་
སྟེང་སོ་དང་མུར་འགྲམ་ཀླད་པ་སོགས་ན་ལ་སྨིན་མ་དང་སྣའི་བར་དུ་སྲིན་བུ་རྒྱུ་
བ་ལྟ་བུ་སྙམ་པར་བྱེད་པའོ། ། མཁྲིས་གྱུར་མགོ་ན་རོ་སྟོད་དང་ཚིགས་གཞི་ན་
ལ་ཁ་ཁ་བ་དང་དང་ག་མི་བདེ་ཞིང་གྲང་ཤུམ་བྱེད་པ་དང༌། སྣ་རྩེ་མདོག་ནག་
ཅིང་སྣ་ནང་འབྲུམ་པ་འབྱུང་བ་དང་སྲོད་ལ་ཤ་ཚ་ཞིང་རྨི་ལམ་ངན་པ་རྨི་བ་དང་
སྣབས་དམར་སེར་དུ་འབྱུང་བའོ། ། བད་ཀན་ལས་གྱུར་ལུད་པ་མང་ལ་
དབུགས་མི་བདེ་ཞིང་ཁ་མངལ་བ་སྟེ་རོ་མི་གསལ་བ་དང་མཆིལ་སྣབས་དཀར་
བོ་འཛག་ཅིང་ཡི་ག་འཆུས་པ་འོང་། འདུས་པ་ལས་གྱུར་པ་གོང་གི་ནད་རྟགས་
དང་ལྡན་པས་ཞིབ་མོར་དཔྱོད་ལྡན་དག་གིས་དཔྱད་ན་གསལ་བར་རྟོགས་ནུས།
བྲང་ནང་ཚོར་བ་མེད་ཅིང་མིག་དམར་ལ་རྣ་བ་གཡའ། ལུད་པ་དག་དང་
56



དབུགས་ཀྱི་དྲི་མ་མི་ཞིམ། གྲེ་ཆམ་དང་བོ་གྲེ་བ་རྐན་དང་མཚུལ་རྣམས་ཚ་ལ་
བར་དུ་སྣ་ནས་ཆུ་འཛག་ཅིང་མཚུལ་བ་འགག་པ་དང་ཐ་མར་སྦྲིད་པ་མང་བོ་
ཡང་ཡང་དུ་བསྟུད་ཅིང་འོང་། གློ་ཆམ་ལའང་གྲེ་ཆམ་དང་འདྲ་བར་དང་བོ་གྲེ་
བ་ཚ་ཞིང་འཛེར་ལ་བར་དུ་གློ་མང་ཞིང་མགོ་དང་བྲང་རྒྱབ་ན་བ་དང་ཐ་མ་ལུད་
པ་རྣག་ཏུ་ལུ་ཞིང་གློ་གཅོང་དུ་འགྱུར་རོ། ། རིམས་ཆམ་ནི་མགོ་དང་ཚིགས་
གཞི་དང་བྱིན་པ་ཞྭ་སོགས་ན་ལ་རོ་སྟོད་མི་བདེ་ཞིང་བརླ་དང་རྐེད་པ་བརྡུང་
སྙམ་བྱེད་པ་དང་ཁ་ཁ་ལ་དང་ག་མི་བདེ་ཞིང་གྲང་ཤུམ་བྱེད་ཅིང་སྲོད་ལ་ཤ་ཚ་
ཞིང་རྨི་ལམ་དུ་ཟ་ཟི་མང་བ་འབྱུང་ཞིང་། དེ་ལ་དྲག་ཤུལ་ གྱི་རིགས་དང་
བཅུད་ཤོར་བས་རྒྱས་པར་གྱུར་ན་ཆམ་པ་སྐྱུར་ཤོར་བ་ཞེས་སུ་བྱ་སྟེ་ཤི་བ་མང་
ངོ༌། ། སྣ་ཆམ་ནི་སྣ་ཚ་ཞིང་ཟ་གཡའ་བྱེད་ལ་སྣ་ཆུ་མང་ངོ༌། །
གཉན་ནད་ཀྱི་སྐོར།
གཉན་ནད་ཀླད་གཟེར་གྱི་རྟགས།
གཉན་ནད་མགོར་བབ་ཡ་མ་ཀླད་གཟེར་རྟགས། ། མུར་གོང་
ལྟག་གཟེར་རྩ་འཁྱུག་མིག་སྤྲིན་དམར། ། གློ་མང་དྲོད་ཆེ་སྟོད་དུ་ཨེན་
ཙམ་གཟེར། །
ཞེས་གཉན་ནད་མགོར་བབ་ཡ་མ་ཀླད་གཟེར་གྱི་རྟགས་ནི་མུར་གོང་
དང་ལྟག་པ་གཟེར་བ་དང༌། འཕར་རྩ་འཁྱུག་ཅིང་མིག་སྤྲིན་དམར་ལ་གློ་ལུ་བ་
མང་ཞིང་ཤ་ལྤགས་དྲོད་ཆེ་ལ་ཚ་ཞིང་སྟོད་དུ་ཨེན་ཙམ་གཟེར་བ་སོགས་འབྱུང་
དང་རྐན་ཕུག་ཐོར་བ་ཆགས། ། གྲེ་བ་སྐད་འགག་ཟས་དང་སྐོམ་མི་
ཐར། ། ཁྱད་པར་ཕོ་གག་སྐར་ཆེན་ཤར་བ་འདྲ། ། མོ་གག་རྒྱ་ཕོར་
ཁ་སྦུབ་ལྟ་བུ་སྟེ། ། བུ་གག་ཞོ་ཆལ་གཏོར་བ་འདྲ་བ་འོང་། ། གཉན་
གག་རལ་གྲི་སྣ་མའི་གཞུང་འདྲ་འམ། ། རུས་སྦལ་རྒྱབ་དང་ཁྲོ་བོའི་
མིག་དང་འདྲ། ། མིག་ལས་མཐོང་བའི་ཕྱི་ཡི་རྟགས་ལ་བཟུང་། །
ཞེས་གག་པའི་རྟགས་ནི་ལྕེ་སྟེང་བད་ཀན་མཐུག་ཅིང་ལྕེ་དང་མཆུ་དང་
འགྲམ་པ་དང་རྐན་གྱི་ཕུགས་ལ་ཐོར་བའམ་འབྲུམ་པ་ཆགས་ཤིང་གྲེ་བའི་སྐད་
འགག་ལ་ཟས་སྐོམ་མི་ཐར་རོ། ། ཁྱད་པར་ཕོ་གག་ནི་ཐོར་བ་ཆེ་ལ་སྐྱ་ཚོལ་བ་
སྐར་ཆེན་ཤར་བ་འདྲ་བ་དང་། མོ་གག་ནི་དམར་ལ་རྒྱ་ཆེ་བ་དབྱིབས་རྒྱ་ཕོར་
ཏེ་ཕོར་བ་ཁ་སྦུབ་པ་ལྟ་བུ་འབྱུང་ཞིང་བུ་གག་ནི་དཀར་ཆལ་ལེ་བ་ཞོ་ཆལ་གཏོར་
བ་དང་འདྲ་བ་འོང་། གཉན་གག་ནི་རལ་གྲི་སྣ་མ་ཞེས་པ་བརྡ་རྙིང་སྟེ་རལ་གྲི་
སོ་གཉིས་པའི་གཞུང་འདྲ་བ་ཉ་རྒྱབ་ཡོད་པ་སྔོ་བྲང་ངེ་བའམ། རུས་སྦལ་རྒྱབ་
ལྟར་འབར་འབུར་དང་གྲོ་ཤིག་གེ་བ་དང་ཁྲོ་བོའི་མིག་དང་འདྲ་བ་སྟེ་སེ་འབུ་རེ་
བ་དང་། གང་ལྟར་རུང་མིག་གིས་བལྟ་བ་ལ་མ་ཐོགས་པའམ་དེ་མ་ཐུབ་ན་
ཕྱིའི་རྟགས་བལྟ་རེག་དྲི་བ་བྱས་ལ་ངོས་བཟུང་ངོ་། །
རོ་སྟོད་གཉན་བབས་གཟེར་ཐུང་གི་རྟགས།
རོ་སྟོད་གཉན་བབ་གཟེར་ཐུང་ཞེས་བྱ་བའི། ། སྤྱི་རྟགས་རྒྱས་
འཁྲུགས་སྐབས་ཀྱི་རྟགས་རྣམས་སྟེང༌། ། རྩ་ནི་ཐུང་ལ་སྦུད་སྦུད་ལན་
མང་འཕར། །གཟེར་འཕོ་ལྕེ་མཆུ་སྐྱ་སེར་ལུས་ཤེས་ཡང་། ། གཉིད་
ཆུང་སྤུ་ལྡོག་ཡམས་ཐབས་ལུད་པ་འགྱུར། ། དེ་ལ་རླུང་གཉན་ཁྲག་
གསུམ་གང་ཤས་ཆེ། ། སྲེ་ལོང་ཐང་བཏང་ཕན་དང་བཏང་སྙོམས་
ངོ་། །
གག་པའི་ནད་རྟགས།
གག་པའི་རྟགས་ནི་ལྕེ་སྟེང་བད་ཀན་མཐུག ། ལྕེ་མཆུ་འགྲམ་
58
59



དང་། ། གནོད་པ་རིམ་བཞིན་ངོས་འཛིན་ཤེས་པར་བྱ། ། གཞན་
ཡང་ཁྲག་གཟེར་གཡས་དང་གཉན་གཟེར་གཡོན། ། རླུང་གཟེར་
ངེས་མེད་ཚིག་པ་ཟ་བ་གཉན། ། བྱེ་བྲག་སྙིང་བབས་མིག་དམར་ནུ་
མཆིན་གཟེར། ། ལྕེ་སྐམ་བླ་འཆོལ་སྨྲ་ལ་གློར་བབས་ན། ། དཔུང་
སྒྲོགས་སོག་བྲང་ན་ཞིང་སྣ་ཁྲག་ལུ། ། མཆིན་བབས་ཤེད་ཆུང་མཆིན་
ན་བཤུལ་ཤ་ལྕི། ། མཚེར་བབས་གཡོན་གཟེར་འབྲུམ་འབྱུང་སྦྲིད་པ་
མང་། ། འབུར་ཚིགས་བལྟ་ཞིང་མཁལ་བབས་མཁལ་རྐེད་ན། ། རྩ་
འཁྲུག་ལུས་ལྗིད་མིག་དམར་སྨྲ་བ་འཆོལ། །ལྕེ་ཐུང་གྲེ་ཚ་སྐོམ་དད་
དགྱེ་དགུ་ དཀའ། ། མཁྲིས་ བབས་ ཁ་ ཁ་ ལུས་ སེར་ སྐྲ་ འདབས་
རྔུལ། ། རླུང་འཁྲུག་ཁ་སྐམ་འཕྱོ་འདར་གཡལ་སྐྱུག་འབྱུང་། ། ལུད་
རིགས་སྐུ་གསོབ་དམར་བོ་སེར་སྨུག་དང་། ། སྨུག་ནག་སྲེ་བོ་དམར་
ཐང་སེར་ལ་དྭངས། ། སྔོན་པོ་ཝུ་བ་ཅན་དང་བརྒྱད་དུ་བརྟག ། གློ་
བུ་སྙིང་མཆིན་བབ་པ་སྲོག་ལ་རྒོལ། ། མཚེར་མཁལ་ཉེན་ཆེ་གློ་མ་
མཁྲིས་བབས་འཚོ། །
ཞེས་རོ་སྟོད་གཉན་གཟེར་ཞེས་བྱ་བའམ་གཞན་དུ་རྒྱ་ནད་མིག་སེར་
རམ་ནག་པོ་གསུམ་འགྲིལ་རྣམས་མིང་གི་རྣམ་གྲངས་ཡིན་པའི་དེའི་རྟགས་ལ་སྤྱི་
དང་བྱེ་བྲག་གི་རྟགས་གཉིས་ལས། སྤྱི་རྟགས་ནི་ རྒྱུས་འཁྲུགས་ སྐབས་ཀྱི་
རྟགས་ལྟར་ཆུ་དམར་དུགས་ གྲང་ཤུམ་ཡུན་ཐུང་ གར་ བབ་ སྟེང་དུ་གཟེར།
དབུགས་རྒོད་ལུད་པ་དམར་སེར་དུད་ཁུ་འོང་བ་རྣམས་ཀྱི་སྟེང་དུ་རྩ་ནི་ཐུང་ལ་
སྦུད་སྦུད་དུ་ལན་མང་འཕར་བ་དང་། གཟེར་ངེས་མེད་དུ་འཕོ་ཞིང་ལྕེ་དང་
མཆུ་སྐྱ་ལ་སེར་ཞིང་ལུས་དང་ཤེས་པ་ཡང་བ་དང་། གཉིད་ཆུང་ཞིང་བ་སྤུ་
ལྡོག་ཅིང་ཡམས་ཐབས་སུ་འབྱུང་བ་དང་ལུད་པ་འགྱུར་ལྡོག་མང་། དེ་ལ་
རླུང་གཉན་ཁྲག་གསུམ་པོ་གང་ཤས་ཆེ་བ་བརྟག་པ་ལ་སྦེ་ལོང་ཐང་བཏང་ནས་
རླུང་ཡིན་ན་ཕན་པ་དང་གཉན་ནད་ཡིན་ན་བཏང་སྙོམས་དང་ཁྲག་ནད་ཡིན་
ན་གནོད་པ་སོགས་རིམ་བཞིན་དུ་གང་ཡིན་ངོས་འཛིན་ཞིང་སོ་སོར་ཤེས་པར་
བྱའོ། ། གཞན་ཡང་ཁྲག་གཟེར་གཡས་དང་གཉན་གཟེར་གཡོན་རླུང་གཟེར་
ངེས་མེད་དུ་ན་བ་ལས་ཤེས་པ་དང་ཁྱད་པར་ཚིག་པ་ཟ་བ་གཉན་གཟེར་ཡིན་པ་
དང་། བྱེ་བྲག་གི་རྟགས་སྙིང་ལ་བབས་ན་མིག་དམར་ཞིང་ནུ་མཆིན་གཟེར་བ་
དང་། ལྕེ་སྐམ་ཞིང་བླ་འཆོལ་དུ་སྨྲ་བ་དང་གློར་བབས་པ་ན་དཔུང་མིག་སྒྲོག་
རུས་དང་ སོག་ དཔྲག་ བྲང་ མདོ་ སོགས་ ན་ ཞིང་ སྣ་ ཁྲག་ འཛག་ པ་ དང་ལུ་
བའོ། ། མཆིན་པ་ལ་བབས་ན་ལུས་ཤེད་ཆུང་ཞིང་མཆིན་སྟེང་ན་བ་དང་
བཤུལ་ཤ་ལྕི་བ་སོགས་འབྱུང༌། མཆེར་བ་ལ་བབས་ན་རྩིབ་མ་གཡོན་ལ་གཟེར་
ཞིང་ལུས་ལ་འབྲུམ་ཆུང་འབྱུང་བ་དང་སྦྲིད་པ་ཡང་ཡང་འབྱུང་བའི་མང་བ་
དང་མིག་འབུར་ཚིགས་སུ་བལྟ་བའོ། ། མཁལ་མ་ལ་བབས་ན་མཁལ་རྐེད་ན་
ཞིང་རྩ་འཁྲུགས་ཤིང་ལུས་སྦྲིད་ལ་མིག་དམར་བ་དང་གཏམ་སྨྲ་བ་འཆོལ། ལྕེ་
ཐུང་ཞིང་གྲེ་བ་ཚ་ལ་སྐོམ་དད་ཆེ་ཞིང་དགྱེ་དགུ་དཀའ་བའོ། ། མཁྲིས་པ་ལ་
བབས་ན་ཁ་ཁ་ལུས་སེར་ཞིང་སྐྲ་འདབ་རྔུལ་བའོ། ། རླུང་འཁྲུག་ཁ་སྐམ་ཞིང་
འཕྱོ་འདར་བྱེད་པ་དང་གཡལ་སྐྱུག་སོགས་འབྱུང་བ་དང་། ལུད་རིགས་སྐྱ་
གསོབ་དམར་བོ་སེར་སྨུག་དང་། སྨུག་ནག་སྲེ་བོ་དམར་ཐང་སེར་ལ་དྭངས་པ་
དང་། སྔོན་པོ་ལྦུ་བ་ཅན་དང་བརྒྱད་དུ་བརྟག གློ་བུ་དང་སྙིང་དང་མཆིན་
པར་བབས་པ་སྲོག་ལ་རྒོལ། མཚེར་བ་དང་མཁལ་མར་བབས་པ་ཉེན་ཆེ་ཞིང་
གློ་མ་དང་མཁྲིས་པར་བབས་ན་འཚོ་བའོ། །
60



གཉན་རིམས་ཕོ་བར་བབས་པ་ཕོ་གླང་གི་རྟགས།
གཉན་རིམས་ཕོ་བར་བབས་པ་ཕོ་གླང་རྟགས། ། ཞྭ་འབྲོས་ཕོ་
བར་ཟུག་ཆེ་གྲིས་དཀྲུགས་འདྲ། ། ཕོ་བ་སྒྲིམ་ལ་སྤུ་ལྡོག་རྩ་ཤེད་
ཉམས། ། མིག་གི་གཟེ་མ་ཐུར་དུ་ཞོམ་པར་བྱེད། །
ཅེས་གཉན་རིམས་ཕོ་བར་བབས་པ་ཕོ་གླང་གི་རྟགས་ནི་ཞྭ་འབྲོས་ཤིང་
ཕོ་བར་ན་ཟུག་ཆེ་བས་གྲི་ཡིས་དཀྲུགས་པ་དང་འདྲ་ཞིང་ཕོ་སྒྲིམ་ཞེས་ཕོ་བ་དམ་
ལ་བ་སྤུ་ལྡོག་པ་དང་རྩ་ཡི་ཤེད་ཉམས་ཤིང་མིག་གི་གཟེ་མའམ་རྫི་མ་ཐུར་དུ་ཞོམ་
པར་བྱེད་དོ། །
རྒྱུ་གཟེར་གྱི་རྟགས།
རྒྱུ་གཟེར་རྟགས་ལ་སྤྱི་དང་བྱེ་བྲག་གཉིས། ། འཚོ་འཆི་ཁ་
དམར་གདགས་པའི་རྟགས་དང་ གསུམ། ། སྤྱི་རྟགས་རྩ་ནི་མྱུར་
གྲིམས་རྩ་སྨད་ཞན། ། ཆུ་མདོག་དམར་སེར་རྩ་དང་ལྡེབས་ནས་
འབྱུང་། ། མགོ་དང་ཚིགས་གཞི་ན་ཞིང་ཕུམ་སེར་ཁྱེར། ། དམར་
སེར་ཟ་ཁུ་སྨུག་པོ་བེ་སྣབས་འཁྲུ། ། འཁྲུ་བའི་བོང་ཆུང་འཁྲུ་དུས་རྒྱུ་
མ་གཟེར། ། བྱེ་བྲག་དོན་འཁྲུ་ཟུག་ཆེ་འཁྲུ་བོང་ཆུང་། ། འཁྲུ་མདོག་
ཁྲག་དང་དུད་ཁུ་དྲི་མ་དུགས། ། སྣོད་འཁྲུ་དམར་སེར་ཟ་ཁུ་བེ་
སྣབས་འཁྲུ། ། འཁྲུ་བའི་དྲི་དང་རྩ་ཆུའི་ཚ་བ་ཆུང་། །སྟོབས་ཆེན་
མང་འཁྲུ་ཟུག་ཆེ་སྟོབས་ཆུང་བ། ། དེ་ལས་ལྡོག་ལ་ནད་འདིའི་ཐེབས་
མ་ཐག ། ཟུག་ཆེ་བཅར་ལ་ཐེབས་ཤིང་བལྟ་རྩ་བྲོས། ། མིག་གི་
མདངས་ཤོར་ནག་ཅིང་ཕུགས་སུ་བྲོས། ། རོ་སྨད་དྲོད་བྲལ་ཤེད་མེད་
ཟས་མི་འདོད། ། མལ་ནས་ཕྱིར་འབུད་ སྐྱིགས་བུས་ འདེབས་ན་
འཆི། ། འདི་མིན་རྟགས་ཅི་བྱུང་ཡང་བཅོས་ན་འཚོ། །
ཞེས་རིམས་ནད་རྒྱུ་གཟེར་གྱི་རྟགས་ལ་སྤྱི་དང་བྱེ་བྲག་གཉིས་དང་འཚོ་
འཆི་ཁ་དམར་གདགས་པའི་རྟགས་དང་གསུམ་ཡོད་པ་ལས། སྤྱིའི་རྟགས་རྩ་
རྒྱུད་ཕྲ་ཞིང་མྱུར་ལ་གྲིམས་ཤིང་རྩ་སྨད་ཞན། དྲི་ཆུའི་མདོག་དམར་སེར་རྩ་
དང་བསྡེབས་ནས་འབྱུང་བ་དང་། མགོ་དང་ཚིགས་གཞི་ན་ཞིང་ཕུམ་སེར་
ཁྱེར་བ་སྟེ་གྲང་ཤུམ་བྱེད་པ་དང་། དམར་སེར་ཟ་ཁུ་ཞེས་རྒྱུ་མ་རུལ་བའི་ཁུ་བ་
ལྟ་བུ་དང་སྨུག་པོ་བེ་སྣབས་ཡང་འཁྲུ། འཁྲུ་བའི་བོང་ཆུང་ལ་འཁྲུ་དུས་རྒྱུ་མར་
ཟུག་གཟེར་ཆེ་བ་དང་། བྱེ་བྲག་དོན་འཁྲུ་ཟུག་གཟེར་ཆེ་ཞིང་འཁྲུ་བའི་བོང་
ཆུང་བ་དང་འཁྲུ་མདོག་ཁྲག་དང་དུད་ཁུ་འདྲ་ལ་དྲི་མ་ཤིན་ཏུ་དུགས་པ་དང་
སྣོད་འཁྲུ་མདོག་དམར་སེར་རམ་ཟ་ཁུ་ཞེས་རྒྱུ་མ་རུལ་བའི་ཁུ་བ་ལྟ་བུ་དང་བེ་
སྣབས་འཁྲུ་བ་དང་འཁྲུ་བའི་གྲངས་ཉུང་ཞིང་དྲི་མ་དང་རྩ་ཆུའི་ཚ་བའི་རྟགས་
ཆུང་བའོ། ། སྟོབས་ཆེན་ནི་དུད་ཁུ་དང་རྒྱུ་ཤུན་འདྲ་བ་གྲངས་མང་འཁྲུ་བ་
དང་ཟུག་ཆེ་བའོ། ། ནད་སྟོབས་ཆུང་བ་ནི་དེ་ལས་ལྡོག་པ་འཁྲུ་གྲངས་ཉུང་ལ་
ནད་ཟུག་ཆུང་ངོ༌། ། གཞན་ཡང་ནད་འདིས་ཐེབས་མ་ཐག་ཟུག་གཟེར་ཆེ་
ཞིང་བཅར་ལ་ཐེབས་ཤིང་བལྟ་རྩ་བྲོས་མིག་མི་གསལ་ཞིང་མིག་གི་མདངས་ཤོར་
ནག་ཅིང་ཕུགས་སུ་བྲོས་པ་དང་། རོ་སྨད་དྲོད་བྲལ་ལུས་ཀྱི་ཤེད་མེད་ཅིང་ཟས་
མི་འདོད་ཅིང་མལ་ནས་ཕྱིར་ལ་འབུད་ཅིང་སྐབས་སུ་སྐྱིགས་བུས་འདེབས་ན་
འཆི་བའི་རྟགས། འདི་དག་མིན་པའི་ནད་རྟགས་ཅི་བྱུང་ཡང་མཁས་པས་
ཚུལ་བཞིན་བཅོས་ན་འཚོ་བར་འགྱུར་རོ། །
མེ་དབལ་གྱི་རྟགས།
གཉན་རིམས་པགས་ལ་བབས་པ་མེ་དབལ་རྟགས། ། འདར་
62
63



བརྩེ་པགས་གཡའ་འབྲུམ་དམར་མྱུར་བར་མཆེད། ། འབྲུམ་བུ་
ཆུང་བ་འབྱུང་ལ་ཁ་ཁ་སྐམ། །
ཞེས་གཉན་རིམས་པགས་ལ་བབས་པ་མེ་དབལ་གྱི་རྟགས་ནི། གྲང་
ཤུམ་བྱེད་ཅིང་ལུས་འདར་ཞིང་བརྩེ་ལ་པགས་གཡའ་ཞིང་ཚ་ཚག་བྱེད་པ་དང་
ལུས་ལ་འབྲུམ་བུ་དམར་ཞིབ་མྱུར་བར་མཆེད་པ་འབྲུམ་བུ་ཆུང་བ་འབྱུང་ལ་ཁ་
ཁ་ལ་སྐམ་པ་སོགས་འབྱུང༌། །
རྨེན་བུའི་རྟགས།
གཉན་རིམས་ཚིགས་ལ་བབས་པ་རྨེན་བུའི་རྟགས། ། ཕལ་
ཆེར་རྐེ་མཇིང་མིག་ཟུར་སྣེ་ས་རུ། ། སྐྲངས་པའི་མདོག་དང་ཆེ་ཆུང་
སྲ་སྙི་དྲོད། ། ཟུག་གཟེར་སྨིན་པ་དཀའ་སླ་འཕེལ་འབྲི་སོགས། །
སྣ་ཚོགས་འབྱུང་བས་རིགས་བརྒྱུད་གསུངས་མོད་ཀྱང་། ། གནས་
དེར་ཝ་བའམ་ཉུང་གཤེར་འཁྱགས་འདྲ་ཞིང་། ། ཡུན་ གནས་
འབབ་སའི་དབང་གིས་ངོ་ལེན་སླ། ། འོན་ཀྱང་ལ་ལར་སེར་བ་རུས་
ཞེས་པའི། ། སྐྲངས་པ་དེ་དང་འཁྲུལ་བས་བརྟག་པ་གཅེས། ། །
ཞེས་གཉན་རིམས་ཚིགས་ལ་བབས་པ་རྨེན་བུའི་རྟགས་ནི། འདི་
ཚིགས་སུ་བབས་པར་བཤད་ན་ཡང་ཕལ་ཆེར་སྐེ་དང་མཇིང་བ་མཆན་ཁུང་
མིག་ཟུར་དང་སྣེ་ས་ཁུད་ཅེས་པ་ལྟོ་བ་དང་བརླའི་བར་གྱི་རྨེན་བུ་ཡོད་ས་དང་
སྐབས་འགར་མཆན་འོག་གི་རྨེན་བུ་ཡོད་ས་སོགས་དེ་རུ་སྐྲངས་པའི་མདོག་
དང་དབྱིབས་ཟླུམ་པ་འབུར་ཞིང་སྲ་བ་ཡང་ན་རྩ་མདུད་འདྲ་བ་དང་ཕྲེང་རྡོག་
འདྲ་བའི་སྐྲངས་འབུར་མང་བོ་དོན་པ་སོགས་ཆེ་ཆུང་དང་སྲ་ སྙི་དང་དྲོད་
སོགས་ཟུག་གཟེར་དང་སྨིན་པ་དཀའ་སླ་འཕེལ་འབྲི་སོགས་སྣ་ཚོགས་འབྱུང་
བས་རིགས་བརྒྱད་དུ་གསུངས་མོད་ཀྱང་། གནས་དེར་ལྷ་བའམ་ཉུང་གཤེར་
འཁྱགས་པ་འདྲ་བ་འབྱུང་ཞིང་། ཡུན་གནས་འབབ་སའི་དབང་གིས་ངོ་
ལེན་སླ། འོན་ཀྱང་ལ་ལར་སེར་བ་རུས་ཞེས་པའི་སྐྲངས་པ་དེ་དང་འཁྲུལ་བ་
ཡོད་པས་ཞིབ་མོར་བརྟག་པ་གཅེས་སོ། །
བྱིན་ལོག་གི་རྟགས།
ཡན་ལག་གཉན་བབས་བྱིན་ལོག་ཅེས་བྱ་བའི། ། སྤྱི་རྟགས་
གཉན་ཚད་སྤྱི་དང་འདྲ་བ་ལ། ། རྩ་རྒྱུད་ཕྲ་ལ་ཆུ་ནི་མར་ནག་འདྲ།།
འཁྲུ་སྐྱུག་གྲང་ཤུམ་མགོ་དང་ཚིགས་གཞི་ན། ། ཞྭ་རྣམས་འགྱུར་
ཞིང་རྩ་རྣམས་འབྲོས་པ་འབྱུང་། ། སྐད་མདངས་འཆོར་ཞིང་བླ་
འཆོལ་སྣ་ཚོགས་བྱེད། ། ་
ཅེས་ཡན་ལག་གཉན་བབས་བྱིན་ལོག་ཅེས་བྱ་བའི་སྤྱི་རྟགས་སུ་གཉན་
ཚད་སྤྱི་དང་འདྲ་བ་ལ། རྩ་རྒྱུད་ཕྲ་ལ་ཆུ་མདོག་ནི་མར་ནག་དང་འདྲ།
ཐུར་དུ་འཁྲུ་ཞིང་མདོག་ཤ་ཁོག་བཤལ་བ་དང་འདྲ། ཡར་ལ་སྐྱུག་པའང་
རུལ་དྲི་མངའ་ལ་ལུས་གྲང་ཤུམ་བྱེད་པ་དང་མགོ་དང་ཚིགས་གཞི་ན་ཞིང་བྱིན་
ཞྭ་རྣམས་འགྱུར་ཞིང་གས་སྙམ་བྱེད་བལྟ་རྩ་རྣམས་འབྲོས་པ་འབྱུང་། སྐད་
ཉམས་ཤིང་བཞིན་ཀྱི་མདངས་འཆོར་ཞིང་གདོན་གྱིས་བཏབ་པ་ལྟར་བླ་འཆོལ་
སྣ་ཚོགས་བྱེད་པའོ། །
ལྷོག་པའི་ནད་ཀྱི་རྟགས།
ལྷོག་པའི་ནད་ལ་ཕྱི་ནང་གསང་དབྱེ་བཞི། །ཕྱི་རྟགས་སྐྲངས་
དབྱིབས་འབྲུམ་པ་ཆུ་བུར་འདྲ། ། ཉ་སྦྲུལ་སྡོམ་སྡིག་རྟ་བླ་སྦལ་ལྕོང་
དང་། ། ན་ཆུང་ནུ་མ་ལྟར་སྐྲངས་ཉམ་ང་འཇིགས། ། ཁ་དོག་དམར་
64



བ་སྨུག་ནག་ཁྲ་བོར་སྐྲངས། ། ན་ལུགས་གྲང་ཤུམ་བྱེད་དང་ཚིགས་
གཞི་ན། །མགོ་ན་ཁ་ཁ་འཕྱོ་འདར་སྙིང་མི་དགའ། ། ནང་རྟགས་རྩ་
ནི་ཁ་རྒྱུགས་གཏིང་ན་གྲིམས། ། ཆུ་ནག་རླངས་འཐིབས་ཀུ་ཡ་འཁྲུག་
པ་འོང་། ། རེག་བྱ་ཚོར་མེད་ཡང་ན་བཟོད་པ་ཆུང་། ། ཤིན་ཏུ་ཚ་
འམ་ཤིན་ཏུ་གྲང་བར་འགྱུར། ། ཨན་སྟོང་འགྲམ་དང་སྒལ་མཆན་
དམར་ཐིག་འབྱུང་། ། གསང་རྟགས་ནག་པོ་གསུམ་བཏང་དངངས་
འདར་ཡིན། ། བྱེ་བྲག་རྟགས་ལ་ས་ལྡོག་སྐྲངས་བརྟན་སྲ། ། སྐྲངས་
མདོག་ཐོར་བའི་མགོ་བོ་ནག་པོར་འོང་། ། མེ་ལྷོག་དམར་ཚ་མཆེད་
སྐྱེན་མེས་འཚིག་འདྲ། ། ཆུ་ ལྷོག་ འཇམ་ བསིལ་ ཆུ་བུར་ ཆུ་ སེར་
འཛག ། རླུང་ལྷོག་སྐུ་གསོབ་མི་བརྟན་འཕར་ཞིབ་བྱེད། ། དཀར་བོ་
ཟུག་ཆུང་རྩ་ཆུ་ཕྱི་ཡུལ་གྲང་། ། ནག་པོ་ཟུག་ཆེ་རྩ་ཆུ་ཕྱི་ཡུལ་ཚ། ། ཁྲ་
བོ་རྟགས་འདྲེས་ཟུག་གཟེར་ལྡང་དུབ་བྱེད། ། རྒོད་ནི་འབྲོས་སྐྱེན་
ནད་དྲག་སྐྲངས་པ་སྐྱེན། ། ཡང་རྒོད་ཁོང་དུ་འཆོར་སྐྱེན་འཁོར་ལ་
འཕྲོ། ། ཡམ་བུ་སྐྲངས་པ་འབར་འབུར་ཡམ་ཐམས་འོང་། ། ཡུ་མོ་སྲ་
བརྟན་ནད་ཟུག་ཆུང་བའམ། ། ཡང་ན་སྙི་ལ་འདོལ་ཞིང་འགུལ་བ་
འོ། ། ལ་ལ་ལྷོག་པ་རྙིད་པོ་ཞེས་སུ་འདོགས། །
ཞེས་ལྷོག་པའི་ནད་ཀྱི་རྟགས་ནི་ཕྱི་དང་ནང་དང་གསང་བ་དང་བྱེ་བྲག་
གི་སྒོ་ནས་བརྟག་པ་ སོགས་ དབྱེ་བ་བཞི་ཡོད་ པ་ ལས། ཕྱི་རྟགས་ སྐྲངས་
དབྱིབས་འབྲུམ་པ་ཆུ་བུར་འདྲ། ཉ་སྦྲུལ་དང་སྡོམ་སྡིག་པ་རྟ་བླ་དང་སྦལ་བ་
ལྕོང་མོ་དང་བུད་མེད་ན་ཆུང་གི་ནུ་མ་ལྟ་བུར་སྐྲངས་ཤིང་མཐོང་ན་ཉམ་ང་
འཇིགས་ཤིང་ཁ་དོག་ནི་དམར་བ་དང་ཡང་ན་སྨུག་པོ་དང་ཡང་ན་ནག་པོ་དང་
66
ཁྲ་བོར་སྐྲངས་པ་དང་ན་ལུགས་ལ་གྲང་ཤུམ་བྱེད་པ་དང་ཚིགས་གཞི་ན་བ་དང་།
མགོ་ན་ལ་ཁ་ཁ་ཤེས་པ་འཕྱོ་ལ་ལུས་འདར་ཞིང་སྙིང་མི་དགའ་བའོ། ། ནང་གི་
རྟགས་ལ་རྩ་ནི་ཁ་རྒྱུགས་གཏིང་ན་གྲིམས་ཁོང་ན་འདར་བར་འཕར་བ་དང་།
ཆུ་མདོག་ནག་ལ་རླངས་པ་འཐིབས་པ་དང་ཀུ་ཡ་འཁྲུགས་ནས་ལྡོག་མི་ཐུབ་པ་
འོང་ན་ལྷོག་པ་ཡིན། རེག་བྱ་སྐྲངས་པ་དེར་རེག་ཀྱང་ཚོར་བ་མེད་ཅིང་ཡང་ན་
རེག་མི་ཐུབ་པའི་བཟོད་ཆུང་དྲོད་ཤིན་ཏུ་ཚའམ་ཤིན་ཏུ་གྲང་བར་འགྱུར།
ཨན་སྟོང་ཚིགས་པ་དང་བོའི་འགྲམ་དང་སྐལ་བ་སོག་འདབ་དང་མཆན་ཁུང་
དུ་དམར་ཐིག་འབྱུང་། གསང་རྟགས་ནག་པོ་གསུམ་ཞེས་མུ་ཟི་ཤུ་དག་ནག་པོ་
གླ་རྩི་གསུམ་ཡང་ན་བྱང་ལུགས་ལ་གུ་གུལ་ཤུ་དག་གླ་རྩི་གསུམ་ལ་བཞེད། འདི་
བཏང་ནི་དངངས་ཤིང་འདར་བ་བྱུང་ན་ཡིན། བྱེ་བྲག་རྟགས་ལས་ལྡོག་
སྐྲངས་པ་དེ་བརྟན་དང་སྲ་བ་དང་སྐྲངས་མདོག་དང་ཐོར་བའི་མགོ་བོ་ནག་
པོར་འོང་བ་དང་། མེ་ལྷོག་དམར་ཚ་མཆེད་སྐྱེན་ཞིང་མེས་ཚིག་པ་དང་འདྲ་བ་
འོང་། ཆུ་ལྷོག་འཇམ་ཞིང་བསིལ་བ་ཆུ་བུར་རྒྱག་ཅིང་ཆུ་སེར་འཛག རླུང་
ལྷོག་ནི་མདོག་སྐྱ་ཞིང་གསོབ་ལ་སྐྲངས་པོ་མི་བརྟན་འཕར་ཞིབ་བྱེད། དཀར་
བོ་ཟུག་ཆུང་རྩ་ཆུ་ཕྱི་ཡུལ་གྲང་བའི་རྟགས་འབྱུང་བ་དང་། ནག་པོ་ཟུག་ཆེ་རྩ་
དང་ཆུ་སོགས་ཕྱི་ཡུལ་ཚ་བའི་རྟགས་དང་། ཁྲ་བོ་རྟགས་ཀུན་འདྲེས་ཤིང་ཟུག་
གཟེར་ཆེ་བས་ལྡང་དུབ་བྱེད་པ་དང་། རྒོད་ནི་འབྲོས་པ་སྐྱེན་ལ་ནད་དྲག་ཅིང་
སྐྲངས་པ་ཡང་སྐྱེན་པ་སྟེ་མཆེད་མྱུར་བ་དང་། ཡང་རྒོད་ཁོང་དུ་འཆོར་སྐྱེན་ལ་
འཁོར་ལ་འཕྲོའམ་འཐོར་བ་དང་། ཡུམ་བུ་སྐྲངས་པ་འབར་འབུར་ཀུན་ལ་
ཡམས་ཐབས་སུ་འོང་། གྲང་གཉན་ཡུ་མོ་ནི་སྐྲངས་པ་སྲ་ལ་བརྟན་ཞིང་ནད་
ཟུག་ཆུང་བའམ། ཡང་ན་ཐོར་བ་སྙི་ལ་འདོལ་ཞིང་འགུལ་བའོ། ། དེའི་མིང་



ལ་ལ་ལས་ལྷོག་པ་རྙིད་པོ་ཞེས་སུ་འདོགས་སོ། །
འབྲས་ནད་ཀྱི་རྟགས།
གཉན་རིམས་ ཤ་རུས་རྩར་ འབེབ་འབྲས་ཞེས་པའི། ། ཕྱི་
འབྲས་རྩ་རྒྱུད་ཕྲ་འདར་སྐྲངས་མནན་སྲ། ། ཤ་ཡི་འབྲས་ནི་ཉུང་
གཤེར་འཁྱགས་པ་འདྲ། ། རུས་འབྲས་རུས་པ་མདོག་འགྱུར་རྩི་
ཉམས་ཟོས། ། ཡང་ན་རུས་སྟེང་ལྕགས་ཀྱི་ཟེར་བཏབ་འདྲ། །རྩ་
འབྲས་སྐྲངས་ཤིང་སྦྲུལ་ནག་ཁྲོས་པ་འདྲ། ། དེ་ཡི་རྟགས་པ་གུལ་ནག་
ལྡོང་རོས་དང་། ། བ་བླ་མུ་ཟི་མཚལ་མཉམ་དྲི་ཆུར་སྦྱར། ། རྨ་ཅན་
རྨ་མེད་གང་ཡིན་དོགས་སར་བྱུགས། །མིན་ན་མི་འབྱར་ཡིན་ན་
འབྱར་བ་ལ། ། ཤུལ་དུ་ཤ་རོ་བྱུང་ན་འཁྲུལ་བ་མེད། ། ཁོང་འབྲས་
སྐྲན་ལྟར་རེག་པ་སྲ་བ་འམ། ། མི་མངོན་གཏིང་ནུབ་ཟས་ལ་ཁྲེན་པ་
སྟེ། ། སྨིན་ནས་གྱེན་ཐུར་གཉིས་ཀར་རྣག་རྡོལ་འགྱུར། །
ཞེས་གཉན་རིམས་ཤ་རུས་རྩར་འབབ་འབྲས་ཞེས་པའི་རྟགས་ནི། ཕྱི་
འབྲས་རྩ་རྒྱུད་ཕྲལ་འདར་ཞིང་སྐྲངས་པ་མནན་ན་སྲ་བརྟན་དུ་སྡོད་ཅིང་ན་
ཟུག་ཆུང་བ་ལ་ལུམས་དང་འབྲས་འདུལ་སོགས་ཀུན་གྱིས་ཞི་བར་མི་འགྱུར་བ་
འབྱུང་ངོ་། ། ཤ་ཡི་འབྲས་ནི་ཉུང་གཤེར་ཏེ་རློན་པ་འཁྱགས་པ་འདྲ་བ་དང་།
རུས་འབྲས་ནི་རུས་པ་མདོག་འགྱུར་ཞིང་རྣག་གིས་རྩི་ཉམས་པར་ཟོས་ཤིང་།
ཡང་ན་རུས་སྟེང་དུ་ལྕགས་ཀྱི་གཟེར་བུ་བཏབ་པ་དང་འདྲ། རྩ་འབྲས་ནི་རྩའི་
ཐོག་ཏུ་སྐྲངས་ཤིང་ཟུག་འཁྱུགས་ལ་འཕྲོ་བ་འབྱུང་བས་སྦྲུལ་ནག་ཁྲོས་པ་དང་
འདྲ་བའོ། ། དེ་ལ་རྫས་ཀྱིས་བརྟག་པ་ལ་གུ་གུལ་ནག་པོ་དང་ལྡོང་རོས་དང་།
བ་བླ་མུ་ཟི་མཚལ་རྣམས་ཆ་མཉམ་པར་དྲི་ཆུར་སྦྱར་ལ་རྨ་ཅན་དང་རྨ་མེད་གང་
ཡིན་རུང་དོགས་སར་བྱུགས་པས་མིན་ན་མི་འབྱར་བ་དང་ཡིན་ན་འབྱར་བ་
ཡིན་ལ་ཤུལ་དུ་ཤ་རོ་བྱུང་ན་འཁྲུལ་བ་མེད་པ་ཡིན། ནང་ངམ་ཁོང་འབྲས་ནི་
སྤྱིར་སྐྲུན་ལྟ་བུར་རེག་པའི་ཚེ་སྲ་བའམ། ཡང་ན་མི་མངོན་པར་གཏིང་ལ་ནུབ་
ཅིང་ཟས་ལ་ཁྲེན་པ་སྟེ་ཟ་འདོད་སྐྱེ་བ་དང་སྨིན་པར་གྱུར་ནས་གྱེན་དང་ཐུར་
གཉིས་ཀར་རྣག་ཏུ་རྡོལ་བར་འགྱུར་རོ། །
འཛུམ་བུ་ལྟག་དགྱེས་ཀྱི་རྟགས། །
གཉན་རིམས་བརྒྱུང་བབས་འཛུམ་བུ་ལྟག་དགྱེས་ཀྱི། ། རྟགས་དང་
མངོན་ཚུལ་གཉན་ཚད་སྤྱི་བཞིན་སྟེང་། ། སྙིང་མི་དགའ་ལ་འཕྲལ་དུ་
ལུས་སྟོབས་འཆོར། ། དྲི་ཆུ་ཁྲག་གམ་མར་ནག་ལྟ་བུ་འབྱུང་། །
བཟུང་བས་མི་ཐུབ་ལྟག་པ་དགྱེད་དགྱེད་འགྲོ། ། དྲུག་བདུན་ཞག་ལ་
འཛུམ་བཅས་འཆི་བ་མང་། །
ཞེས་གཉན་རིམས་ རྒྱུངས་པར་བབས་པའི་འཛུམ་བུ་ལྟག་དགྱེས་ཀྱི་
རྟགས་ནི། རྟགས་དང་མངོན་ཚུལ་སོགས་གཉན་ཚད་སྤྱི་བཞིན་གྱི་རྟགས་ཀྱི་
སྟེང་ལ། སྙིང་མི་དགའ་ལ་འཕྲལ་དུ་ལུས་སྟོབས་འཆོར་ཞིང་དྲི་ཆུ་ནི་ཁྲག་གམ་
མར་ནག་ལྟ་བུར་འབྱུང་ལ་བཟུང་བའི་མི་ཐུབ་ལྟག་པ་དགྱེད་དགྱེད་པོར་འགྲོ་
ཞིང་ན་ནས་དྲུག་བདུན་གྱི་ཞག་ལ་ཁ་བཙུམ་མི་ཐུབ་པར་འཛུམ་པ་དང་བཅས་
འཆི་བ་མང་ངོ༌། །
གཉན་རིམས་མཁྲིས་པ་རྩར་རྒྱུག་གི་རྟགས། །
གཉན་རིམས་མཁྲིས་པ་རྩར་རྒྱུག་ཅེས་བྱ་བ། ། དེ་རྟགས་གྲང་
ཤུམ་བྱེད་ ཅིང་ རྒྱུ་ བ་ ཞན། །རྩ་ ནི་ སྟོང་ ལ་ མྱུར་ ཞིང་ ཁོང་ ན་
འདར། ། ཆུ་མདོག་དམར་སེར་ཉོག་ཅིང་ཁོང་ནས་ལོག ། མགོ་
68



དང་ཚིགས་གཞི་ན་ཞིང་ཟ་ཟི་འོང་། ། བར་དུ་ནད་རྒྱས་ཆུ་ནི་མར་
ནག་འདྲ། ། མིག་སྤྲིན་ལྕེ་འོག་མུར་གོང་ཤ་མདངས་སེར། ། ཁ་ཁ་
ལུས་ཚ་གཉིད་ཆུང་དང་ག་འགག ། སེན་མོ་རྙིལ་དང་ལྕེ་མཆུ་དཀར་
སེར་འོང་། ། མགོ་གཟེར་ལྕེ་མཆུ་འགས་ཤིང་སོ་དྲེག་ཆགས། །
མཆིན་མཁྲིས་སྟེང་དུ་འདྲིལ་བ་མནན་མི་བཟོད། ། ནད་ཀྱི་དྲི་དུགས་
སྟོབས་དང་གཟི་མདངས་ འཆོར། །སྨིན་པའི་ ལོང་མེད་བདུན་
དགུའི་དུས་ན་འཆི། ། བླུན་པོ་འགའ་ཞིག་སྨིན་བྱེད་དུས་ལ་སྡོད། །
རྩ་སྤུན་ཤེས་པ་ཡང་ལ་ལུས་སྟོབས་འཆོར། ། ཕྱི་ཡི་དྲོད་ཆུང་ལྤགས་
མདོག་གསེར་ལྟར་སེར། ། དུས་འདས་རང་གནས་སླེབས་པས་ལྡོག་
ཐབས་མེད། ། དེ་ཕྱིར་མ་སྨིན་དུས་ན་བྱ་ར་སྒྲིམས། ། ཁྱད་པར་
མགོར་བྲོས་ཀླད་གཟེར་སྣ་ཁྲག་འཛག ། གློར་བབས་རོ་སྟོད་གཟེར་
ལ་ལུད་པ་སེར། ། མཁལ་བབས་མཁལ་རྐེད་ན་ཞིང་དྲི་ཆུ་སྡོམ། ། ཕོ་
བར་བབས་ན་ཁ་ཁ་མཁྲིས་པ་སྐྱུགས། ། རྒྱུ་མར་བབས་ན་ཟུག་ཆེ་
ཚན་ཆེན་འཁྲུ། །
ཞེས་གཉན་རིམས་མཁྲིས་པ་རྩར་རྒྱུག་ཅེས་བྱ་བའམ། རྒྱུ་ནད་མིག་
སེར་རམ་ནག་པོ་གསུམ་འགྲིལ་སོགས་མིང་གི་རྣམ་གྲངས་ཏེ་དེའི་རྟགས་ནི།
གྲང་ཤུམ་བྱེད་ཅིང་དྲི་ཆུ་དང་དྲི་ཆེན་ཏེ་རྒྱུ་བ་ཞན་པ་དང་རྩ་ནི་སྟོང་ལ་མྱུར་
ཞིང་ཁོང་ན་འདར་བ་དང་ཆུའི་མདོག་དམར་སེར་ཉོག་ཅིང་ཁོང་ནས་ལོག་པ་
དང་མགོ་དང་ཚིགས་གཞི་ན་ཞིང་སྣང་བར་ཟ་ཟི་འོང་བ། བར་དུ་ནད་རྒྱུས་
པའི་དུས་ན་ཆུ་ནི་མར་ནག་འདྲ་ཞིང་། མིག་སྤྲིན་དང་ལྕེ་འོག་མུར་གོང་རྣམས་
ཀྱི་ཤ་མདངས་སེར་བ་དང་། ཁ་ཁ་ཞིང་ལུས་ཚ་བ་གཉིད་ཆུང་བ་དང་ག་
འགག་པ། སེན་མོ་དང་རྙིལ་དང་ལྕེ་མཆུ་སོགས་དཀར་སེར་དུ་འོང་། མགོ་
གཟེར་ཞིང་ལྕེ་མཆུ་འགས་ཤིང་སོ་ལ་དྲེག་པ་ཆགས། མཆིན་མཁྲིས་སྟེང་དུ་
འདྲིལ་བ་མནན་ན་མི་བཟོད་པ་དང་ནད་ཀྱི་དྲི་དུགས་པ་སྟེ་དྲི་ངན་མནམ་པ་
སྟོབས་དང་གཟི་མདངས་ འཆོར་བ་དང་། སྨིན་པའི་ལོང་མེད་པར་ ཞག་
བདུན་དང་དགུ་བའི་དུས་ན་འཆི་བའོ། ། བླུན་པོ་འགའ་ཞིག་གིས་སྨིན་པར་
བྱེད་དུས་ལ་སྡོད་འདུག་པ་མི་རུང་ཞིང་རྩེ་སྤུན་པ་སྟེ་མགྱོགས་པ་དང་ཤེས་པ་
ཡང་ལ་ལུས་སྟོབས་འཆོར་བ་དང་ལུས་ཀྱི་ཕྱི་ཡི་ དྲོད་ཆུང་ལ་ལྤགས་མདོག་
གསེར་ལྟར་སེར་བོར་འགྱུར་བ་དང་བཅོས་ཀྱི་དུས་འདས་ནས་རང་གནས་སུ་
སླེབས་པས་ལྡོག་ཐབས་མེད། དེ་ཕྱིར་མ་སྨིན་དུས་ན་བྱ་ར་སྒྲིམས་པར་བྱ་
དགོས། ཁྱད་པར་མགོར་བྲོས་ན་ཀླད་པ་གཟེར་ཞིང་སྣ་ཁྲག་འཛག་པ་དང༌།
གློར་བབས་ན་རོ་སྟོད་གཟེར་ལ་ལུད་པ་སེར་བོར་འགྱུར། མཁལ་མར་བབས་
ན་མཁལ་རྐེད་ན་ཞིང་དྲི་ཆུ་སྡོམ་པ་དང་ཕོ་བར་བབས་ན་ཁ་ཁ་ཞིང་མཁྲིས་པ་
སྐྱུགས་པ་དང་རྒྱུ་མར་བབས་ན་གཟེར་ཟུག་ཆེ་བ་དང་ཚན་ཆེར་འཁྲུ་བ་ཞེས་
བོང་ཆེ་བ་འཁྲུ་བའོ། ། །
གཉན་ནད་དོན་སྣོད་ལ་བབས་ནང་ལྷོག་རྟགས།
གཉན་ནད་དོན་སྣོད་ལ་བབས་ནང་ལྷོག་རྟགས། ། སྲོག་རྩར་
བབས་ན་མདངས་ འཆོར་ འབུར་ཚིགས་ བལྟ། ། ལྟག་རེངས་ཁ་
ལྕགས་མཆུ་མི་འཛུམ་ཞིང་རྟུལ། ། ཁྲག་ནག་འཁྲུ་སྐྱུག་བྱུང་ན་བདུན་
ལ་འཆི། ། མཆིན་བབས་མགོ་ན་ཁ་ཡོ་སོ་དྲེག་ཆགས། ། ཉལ་འདུག་
མི་ཤེས་ལུས་རྡུལ་མཆིན་རྩ་འབུར། ། མིག་དམར་འཁུན་དྲག་མཆིན་
དྲི་གྲིས་གཏུབས་སེམས། ། སྣ་ཁྲག་བབས་རྗེས་ཤེད་ཉམས་གསུམ་ལ་
70
71



འཆི། ། མཁལ་བབས་གླང་ཐབས་ན་ཞིང་རྐང་བ་ན། ། ཐོར་ཕྲན་
ལུས་ཁྱབ་གྲང་ཤུམ་བརྐྱང་བསྐུམ་དཀའ། ། གྱེན་དུ་མིག་སྒྲིལ་ཆུ་སྲི་
སྐྱིགས་བུ་མང་། ། ཁྲག་འཛག་གཟེར་བ་མི་འཕོ་གསུམ་ལ་འཆི། །
སྣོད་བབས་ལྟེ་འོག་གཟེར་འཁྱུག་འབར་འབུར་མང་། ། བ་སྤུ་གྱེན་
ལོག་རུས་ཚིགས་མ་ལུས་རེངས། །འཁྲུ་ཞིང་ལུས་རྡུལ་སྐད་འཐམས་
སྐོམ་དད་ཆེ། ། ཆུ་བསྡམས་ལོང་ཁྲག་འདྲེས་འཁྲུ་བདུན་ན་འཆི། །
གང་དུ་བབས་ཀྱང་གྲེ་བ་འགག་པ་མང་། །
ཞེས་གཉན་ནད་དོན་སྣོད་ལ་བབས་ནང་ལྷོག་གི་རྟགས་ནི། སྲོག་རྩར་
བབས་ན་ལུས་ཀྱི་མདངས་འཆོར་ཞིང་མིག་འབུར་ཚིགས་སུ་བལྟ་ཞིང་། ལྟག་
པ་རེངས་པ་དང་ཁ་ལྐུགས་ཤིང་མཆུ་མི་འཛུམ་ཞིང་རྔུལ་ཆུ་འཛག་ཅིང་ཁྲག་
ནག་པོ་འཁྲུ་སྐྱུག་བྱུང་ན་ཞག་བདུན་ལ་འཆི་བ་དང་མཆིན་པར་བབས་ན་མགོ་
ན་ཞིང་ཁ་ཡོ་བ་དང་སོ་ལ་དྲེག་པ་ཆགས་ཤིང་ཉལ་བ་དང་འདུག་པ་མི་ཤེས་ཤིང་
ལུས་ཐམས་ཅད་རྔུལ་ཞིང་མཆིན་རྩ་འབུར་བ་དང་མིག་དམར་ཞིང་འཁུན་པ་
དྲག་པོ་འདོན་ཞིང་མཆིན་དྲི་གྲིས་གཏུབས་པ་ལྟ་བུ་སེམས་ཤིང་སྣ་ནས་ཁྲག་
བབས་པའི་རྗེས་སུ་ལུས་ཤེད་ཉམས་པ་དེ་ཞག་གསུམ་ལ་འཆི་བའོ། ། མཁལ་
མར་བབས་ན་མཁལ་མ་གླང་ཐབས་སུ་ན་ཞིང་རྐང་བ་ན་བ་དང་ཐོར་ཕྲན་གྱིས་
ལུས་ཀུན་ཁྱབ་ཅིང་གྲང་ཤུམ་བྱེད་པ་དང་བརྐྱང་བསྐུམ་དཀའ་བ་དང་གྱེན་དུ་
མིག་སྒྲིལ་ཞིང་ཆུ་སྲི་བ་དང་སྐྱིགས་བུ་མང་བོ་འབྱུང༌། ཁྲག་འཛག་ཅིང་གཟེར་
བ་མི་འཕོ་བ་ནི་ཞག་གསུམ་ལ་འཆི་བ་ཡིན། སྣོད་ལ་བབས་པ་ནི་ལྟེ་འོག་ཏུ་
གཟེར་ཞིང་འཁྱུག་པ་དང་འབར་འབུར་མང་བོ་འབྱུང་ཞིང་བ་སྤུ་གྱེན་དུ་ལོག་
ཅིང་རུས་ཚིགས་མ་ལུས་པ་རེངས་པར་འགྱུར་བ་དང་འཁྲུ་ཞིང་ལུས་རྡུལ་ལ་
72
སྐད་འཐམས་ཤིང་སྐོམ་དད་ཆེ་བ་དང་ཆུ་བསྡམས་ཤིང་ལོང་ཁྲག་འདྲེས་ནས་
འཁྲུ་བ་ནི་ཞག་བདུན་ན་འཆི་བ་ཡིན། གང་དུ་བབས་ཀྱང་གྲེ་བ་འགག་པ་མང་
བ་ཡིན་ནོ། ། །
གཉན་ནད་ཁ་མེད་ཀྱི་རྟགས།
གཉན་ནད་ཁ་མེད་ཟས་སྤྱོད་གདོན་སོགས་ཀྱིས། ། ལུས་ཀྱི་
སྲིན་བུ་མཁལ་རྩ་སྲིད་རྩར་ཞུགས། ། གང་ཞུགས་རྩ་ཐད་ཕྱི་ལ་སྐྲངས་
འབུར་བྱེད། ། མཁལ་རྩར་ཞུགས་ན་མཁལ་རྩ་གཟེར་བ་ལ། །
མཁལ་མའི་ཁོང་ལ་ཕུར་བ་བཅུག་པ་འདྲ། ། ཆུ་ཁ་སྲི་ལ་རྐེད་པ་ཆད་
སྙམ་བྱེད། ། ཆུ་ལམ་རྩ་རུ་རྒྱུ་བས་ཆུ་སོ་ན། ། འབྲས་བུ་སྐྲངས་ཤིང་
ཡང་ན་རྩ་ཆུ་བསྡུམ། ། ཡང་ན་ཁྲག་དང་ཆུ་སེར་འཛག་པ་ལ། །
མགོ་ན་ལུས་འདར་ཀུན་ལ་ཁྲོ་སྙིང་འདོད། ། སྨན་པ་ཕལ་ཆེར་རླུང་
འཛིན་དྲོད་བཅོས་བསྟེན། ། ཁ་ཅིག་མཁལ་མའི་ཚ་བར་དོགས་པ་
ཡི། ། བསིལ་གཏར་ལ་སོགས་ཚ་བའི་བཅོས་བྱེད་ཀྱང་། ། གང་བྱས་
ཞག་གསུམ་ཚུན་ལ་སྲོག་ལ་རྒོལ། ། འདི་ནི་ཚ་གྲང་ངོས་བཟུང་མི་
ཐུབ་སྟེ། ། གཉན་ནད་རང་བྱུང་ཁོང་ནས་འབྱུང་བ་ཡིན། །
ཞེས་གཉན་ནད་ཁ་མེད་ནི་མི་གཙང་བའི་ཟས་དང་སྤྱོད་ལམ་གདོན་
སོགས་ཀྱིས་འཁྲུགས་པས་ལུས་ཀྱི་ལྷན་སྐྱེས་ཀྱི་སྲིན་བུ་མེ་རུ་རྩེ་བྱ་བ་སླང་ནས་
མཁལ་རྩ་དང་སྲིད་རྩ་ཆུ་རྩ་སོགས་སུ་ཞུགས་ནས། གང་ལ་ཞུགས་པའི་རྩའི་
ཐད་ཀྱི་ཕྱི་ལ་སྐྲངས་འབུར་བྱེད་པ་དང་། མཁལ་ རྩར་ཞུགས་ན་མཁལ་རྩ་
གཟེར་ཞིང་ན་བ་ལ། མཁལ་མའི་ཁུང་ལ་ཕུར་བ་བཅུག་པ་དང་འདྲ་ཞིང་།
ཆུ་ཁ་སྲི་ལ་རྐེད་པ་ཆད་སྙམ་བྱེད་པ། ཆུ་ལམ་དང་རྩ་རུ་རྒྱུ་བས་ཆུ་སོ་ན་བ་དང་།



མཁལ་མ་དང་འབྲས་བུ་སྐྲངས་ཤིང་ཡང་ན་རྩ་དང་ཆུ་སྡོམ་པའམ་ཡང་ན་ཁྲག་
དང་ཆུ་སེར་འཛག་པ་དང་། མགོ་ན་ཞིང་ལུས་འདར་བ་དང་མཐོང་ན་ཀུན་ལ་
ཁྲོ་སྙིང་འདོད། སྨན་པ་ཕལ་ཆེར་གྱིས་རླུང་གི་ནད་དུ་འཛིན་ཅིང་དྲོད་བཅོས་
བསྟེན། ཁ་ཅིག་གིས་མཁལ་མའི་ཚ་བར་དོགས་པ་ཡི་བསིལ་གཏར་ལ་སོགས་
ཚ་བའི་བཅོས་བྱེད་ཀྱང་། གང་བྱས་ཞག་གསུམ་ཚུན་ལ་ སྲོག་ལ་རྒོལ་བས།
འདི་ནི་ཚ་གྲང་ངེས་བཟུང་མི་ཐུབ་པ་སྟེ་གཉན་ནད་རང་བྱུང་ཁོང་ལྷོག་ནས་
འབྱུང་བ་ཡིན་ནོ། །
གཉན་ནད་འཁྱམ་པོའི་རྟགས། །
གཉན་ནད་འཁྱམ་པོ་ཉག་ཅིག་ཅེས་པའི་རྟགས། ། སྐེ་དང་
ལྐོག་མ་མཇིང་བའི་ལྡེབས་སོགས་ལ། ། སྒོ་ང་འདྲ་བའི་སྐྲངས་འབྱུང་
རྐྱེན་ཕྲད་ན། ། ཟུག་ཆེ་སྲོག་རྒོལ་མ་འཕྲད་འབྲས་སུ་འགྱུར། ། སྨན་
པ་ཕལ་ཆེར་རྩ་འཕྲེང་ཁྲག་འཕྲེང་དང་། ། སེ་ར་རུས་སོགས་མིང་
འདོགས་དུ་མ་བྱེད། །
ཅེས་གཉན་ནད་འཁྱམ་པོ་ཉག་ཅིག་ཅེས་པའི་རྟགས། སྐེ་དང་ལྐོག་མ་
མཇིང་བའི་ལྡེབས་སོགས་ལ། སྒོ་ང་འདྲ་བའི་སྐྲངས་འབུར་འབྱུང་། རྐྱེན་
དང་ཕྲད་ན་གཟེར་ཟུག་ཆེ་ཞིང་སྲོག་ལའང་རྒོལ་བ་འབྱུང་། མ་འཕྲད་ན་
གཟེར་ཟུག་མེད་ལ་རྗེས་སུ་འབྲས་སུ་འགྱུར་ལ་སྨན་པ་ཕལ་ཆེར་གྱིས་འདི་ལ་རྩ་
འཕྲེང་ཁྲག་འཕྲེང་དང་། སེ་ར་རུས་སོགས་ཀྱིས་ མིང་འདོགས་དུ་མ་བྱེད་
དོ། །
གཉན་རིམས་འབར་འབུར་གྱི་རྟགས། །
གཉན་རིམས་འབར་འབུར་ཞེས་སུ་གྲགས་པ་ཡི། ། རྟགས་ནི་
ལུསཀྱི་སྟོད་སྨད་ངེས་མེད་དུ། ། སྐྲངས་པོ་འབར་འབུར་འོང་ཞིང་
ཟུག་གཟེར་ཆེ། ། རེས་འགའ་གྲང་ཤུམ་བྱེད་ཅིང་རྩ་ཆུ་ཚ། །
ཞེས་གཉན་རིམས་འབར་འབུར་ཞེས་སུ་གྲགས་པའི་རྟགས་ནི། ལུས་
ཀྱི་སྟོད་སྨད་གང་རུང་ངེས་མེད་དུ། སྐྲངས་པོའི་དབྱིབས་འབར་འབུར་དུ་
འོང་ཞིང་ཟུག་གཟེར་ཆེ་ཞིང་། རེས་འགའ་ལུས་འདར་སྤུ་བརྩེ་གྲང་ཤུམ་བྱེད་
ཅིང་རྩ་ནི་མྱུར་ཞིང་གྲིམས་པ་དང་ཆུ་མདོག་དམར་ལ་ནག་པ་ སོགས་ ཚད་
རྟགས་སྟོན་པའོ། །
གཉན་ནད་རྣ་རྩ་ཕུས་འདེབས་ཀྱི་རྟགས།
གཉན་ནད་རྣ་རྩ་ཕུས་འདེབས་ཞེས་བྱའི་རྟགས། ། རྣ་བུག་
འཁྱུག་ལ་གཟེར་ཞིང་ཟ་འགྲམ་སྐྲངས། ། རྩ་གྲིམས་ཆུ་དམར་དྲོད་ཆེ་
རྩེ་འདར་འབྱུང་། །
ཞེས་གཉན་ནད་རྣ་རྩ་ཕུས་འདེབས་སམ་རྣ་བཀྱག་པ་ཞེས་བྱའི་རྟགས་
ནི། སྣ་སྦུག་འཁྱུག་ལ་གཟེར་ཞིང་ཟ་འགྲམ་སྐྲངས་ཤིང་ཟ་འགྲམ་ཙ་དང་བལྟ་
རྩ་གྲིམས་ལ་ཆུ་མདོག་དམར་ལ་དྲོད་ཆེ་རྩེ་འདར་འབྱུང་བའོ། །
གཉན་རིམས་ངམ་རུའི་རྟགས།
གཉན་རིམས་ངམ་རུ་ཞེས་སུ་གྲགས་པ་ཡི། ། སྤྱི་རྟགས་ཆམ་
པའི་མངོན་ཚུལ་འདྲ་བ་ལ། །རྩ་ནི་ཁ་བྱིང་གཏིང་གྲིམས་ཡང་ན་
ནི། ། སྟོང་ལྷོད་ཆུ་ནི་དམར་སེར་རྒྱ་བཤལ་ལམ། ། ཡང་ན་སྔོ་སྐྱ་ལྷ་
བ་ཅན་ འབྱུང་ ཞིང་། ། གློ་ སོར་ ལྷན་ མགྲིན་ མི་ བདེ་ སྐྱིད་ སྒྱུར་
གཡོའ། ། གྲང་ཤུམ་གྲེ་ཚ་ལྕེ་སྐྱ་མཐའ་དམར་ཞིང་། ། ལྕེ་གཞུང་
འབྲུམ་བུས་གང་ལ་བྱེ་བྲག་ཏུ། ། རླུང་གྱུར་གཡལ་མང་དཔྱི་རྐེད་ཁ་
74



གདོང་གཡོ། ། དབང་བོ་མི་གསལ་མཁྲིས་གྱུར་ཁ་སྐམ་རྔུལ། ། མགོ་
ན་འཁྲུ་ཞིང་བད་གྱུར་ལུས་ལྕི་སྦོ། ། ཁྲག་གྱུར་སྟོད་རྒྱངས་གྲེ་འགག་
མིག་རྩ་དམར། ། ཆུ་སེར་ཚིགས་ཁ་སྤོམ་ལ་གྲང་དྲོས་ན། ། འདུས་པ་
དེ་དག་ཀུན་གྱི་རྟགས་ལྡན་འགྱུར། །
ཞེས་གཉན་རིམས་ངམ་རུ་ཞེས་སུ་གྲགས་པའི་རྟགས་ནི། སྤྱི་རྟགས་
ཆམ་པའི་མངོན་ཚུལ་འདྲ་བ་ལ། རྩ་ནི་ཁ་བྱིང་ཞིང་གཏིང་ན་གྲིམས་པར་
འཕར་བ་དང་ཡང་ན་ནི། སྟོང་ཞིང་ལྷོད་ལ་ཆུ་ནི་མདོག་དམར་སེར་རྒྱུ་བཤལ་
ལྟ་བུའམ་ཡང་ན་སྔོ་སྐྱ་ལྦུ་བ་ཅན་འབྱུང་ཞིང་གློ་བ་སོར་ལ་ལྷེན་སྣ་དང་མགྲིན་པ་
མི་བདེ་ཞིང་སྐྱིད་པ་སྐྱུར་ལ་གཡའ་བ་དང་། གྲང་ཤུམ་བྱེད་ཅིང་གྲེ་བ་ཚ་ཞིང་
ལྕེ་མདོག་སྐྱ་ལ་མཐའ་དམར་ཞིང་ལྕེ་གཞུང་འབྲུམ་བུས་གང་ལ་བྱེ་བྲག་ཏུ་རླུང་
ལས་གྱུར་པ་གཡལ་མང་ཞིང་དཔྱི་དང་རྐེད་པ་དང་ཁ་གདོང་གཡོ་ཞིང་སྐྱ་བ་
དང་། དབང་བོ་རྣམས་མི་གསལ་བ་དང་མཁྲིས་པ་ལས་གྱུར་པ་ཁ་སྐོམ་ཞིང་
ལུས་རྔུལ་ལ་མགོ་ན་བ་དང་འཁྲུ་བ་འོང་། བད་ཀན་ལས་གྱུར་ལུས་ལྕི་ལ་སྦོ་བ་
དང་ཁྲག་ལས་གྱུར་པ་སྟོད་རྒྱུངས་པ་དང་གྲེ་བ་འགག་ཅིང་མིག་རྩ་དམར་བ་
དང་ཆུ་སེར་ལས་གྱུར་ཚིགས་ཁ་སྦོམ་ལ་གྲང་བ་དང་དྲོ་བའི་ཚེ་ན་ན་བ་དང༌།
འདུས་པ་ལས་གྱུར་དེ་དག་ཀུན་གྱི་རྟགས་དང་ལྡན་པར་འགྱུར་བའོ། །
ལུས་སྟོད་ནད་ཀྱི་སྐོར།
མགོ་ནད་ཀྱི་རྟགས། །
མགོ་ཡི་ནད་རྟགས་རླུང་གྱུར་མུར་འགྲམ་གཟེར། ། དཔྲལ་བ་
སྨིན་མཚམས་སོ་ན་ལྡང་དུབ་བྱེད། ། རྣ་བ་འུར་ཞིང་སྣུམ་དུགས་
བསྡམས་ན་བདེ། ། མཁྲིས་གྱུར་རིམས་འདྲ་མགོ་ལུས་མིག་རྣམས་
ཚ། ། ཁ་ཁ་མཁྲིས་པ་སྐྱུག་སྙམ་གྲང་ན་བདེ། ། ཁྲག་གྱུར་རྩེ་ཆུང་
རྒྱངས་ལ་མུར་འགྲམ་འཁྱུག ། མགོ་ལྕི་ཆང་དང་དྲག་ཤུལ་ཉི་ཚན་
གནོད། །བད་རླུང་མགོ་ནད་ལྕི་འཁྱོམས་ཟས་མི་ཞིམ། ། རྣ་བ་འུར་
ཞིང་འོན་ལ་དྲན་མི་གསལ། ། མགོ་བོ་འཁོར་ཞིང་འཐོམས་ལ་འགྱེལ་
བར་འགྱུར། ། བད་མཁྲིས་མགོ་ནད་མེ་ཉིས་དྲོས་ཚེ་ན། །མགོ་ལྕི་
ཆང་དང་དྲག་ཤུལ་ཉི་ཚན་གནོད། ། རླུང་མཁྲིས་གཉིས་ལྡན་དཔྲལ་
མིག་མུར་འགྲམ་ན། ། གྲང་དྲོ་ངེས་མེད་ཕྱེད་གོང་བཀྲེས་དུས་
ལྡང་། །རྩ་རྣམས་འཕར་ཞིང་བསིལ་ཕེབས་དགོང་དུས་བདེ། །
ཕལ་བའི་ནད་གཞན་འགངས་ཆུང་གོང་ཁོངས་འདུས། ། སྤྱི་ཐེར་སྐུ་
དཀར་རྟགས་ནི་མཐོང་བས་གསལ། ། མགོ་སྲིན་སྤྱི་རྟགས་སེམས་
འཁྲུགས་ལུས་སྟོབས་ཆུང་། ། སྣབས་དམར་རྒྱ་སྲུབས་སྐྲངས་ལ་ངེས་
མེད་དུ། ། ལྡང་དུབ་བྱེད་ཅིང་ཟས་སྤྱོད་ཕན་གནོད་ཆུང་། ། གང་
ལའང་རྩ་འཕར་སྒྲ་སྐད་དྲག་ཤུལ་ལྡང་། །ཀོ་ལེར་གཟེར་འཁྱུག་སྐད་
ངན་འཆོར་བར་བྱེད། །ཡ་མ་དཀར་བོ་གློག་ལྟར་འཁྱུག་པ་ཡིན། །
ཁྲ་བོ་གཟེར་ནི་ལྡང་དུབ་ཆེ་བ་སྟེ། ། མདའ་ལྟར་གཟེར་བ་ནག་པོར་
བརྗོད་པ་ཡིན། ། འཁར་གོང་སྟེང་དུ་ནད་པའི་མཆིལ་མ་བསྒྱུར། །
ནག་པོར་སོང་ན་ནག་ལ་མ་སོང་དཀར། ། ཚ་གྲང་རྩ་ཆུའི་ལམ་ནས་
སྤྱི་ལྟར་ཤེས། ། གཞན་ཡང་ཆུ་ལྕགས་ལ་སོགས་གྲང་མོ་ཕན། ། ཉིན་
དགུང་དུས་ན་ཁྲག་མཁྲིས་ཚ་བར་འདོད། ། གྲང་མོས་རྩེད་ཅིང་དྲོད་
དུགས་བདེ་སྙམ་བྱེད། ། དགོང་ དང་ ཐོ་རངས་ལྡང་ན་རླུང་དུ་
འདོད། །
76



ཅེས་མགོ་ཡི་ནད་རྟགས་ནི་རླུང་ལས་གྱུར་ན་མུར་འགྲམ་ཟུག་ཅིང་
གཟེར་བ་དང་། དཔྲལ་བ་དང་སྨིན་མའི་མཚམས་སོ་སོགས་ན་ལ་ལྡང་དུབ་ཏུ་
བྱེད་པ་དང་། རྣ་བ་འུར་ཞིང་སྣུམ་དུགས་དང་མགོ་བསྡམས་ན་བདེ་བའོ།
མཁྲིས་པ་ལས་གྱུར་རིམས་ནད་དང་འདྲ་བར་མགོ་དང་ལུས་མིག་རྣམས་ཚ་བ་
དང༌། ཁ་ཁ་མཁྲིས་པ་སྐྱུག་སྙམ་བྱེད་ཅིང་གྲང་ན་བདེ་བ་འབྱུང་བ་དང་།
ཁྲག་ལས་གྱུར་པ་རྩེ་ཆུང་བརྒྱངས་པ་ལྟར་བྱེད་ལ་མུར་འགྲམ་རྣམས་གཟེར་ལ་
འཁྱུག་པ་དང་། མགོ་ལྕི་ཞིང་ཆང་འཐུང་བ་དང་དྲག་ཤུལ་གྱི་ལས་དང་གཉིད་
དང་ཉི་མ་མེ་སོགས་ཚན་མོའི་རིགས་གནོད་དོ། ། བད་རླུང་གཉིས་ལྡན་གྱི་
མགོ་ནད་ནི་ལྕི་འཁྱོམས་ཤིང་ཟ་ཟི་བྱེད་ལ་ཟས་ཀྱི་བྲོ་བ་མི་ཞིམ། རྣ་བ་འུར་
ཞིང་འོན་ལ་དྲན་པ་མི་གསལ་བ་དང་། མགོ་བོ་འཁོར་ཞིང་འཐོམས་ལ་འགྱེལ་
བར་འགྱུར་རོ། ། བད་མཁྲིས་གཉིས་ལྡན་གྱི་མགོ་ནད་ནི་མེ་དང་ཉི་མས་དྲོས་
ཚེ་ལྷག་པར་ན་བ་དང༌། མགོ་ལྕི་ཞིང་ཆང་དང་དྲག་ཤུལ་གྱི་བྱ་བ་དང་ཉི་ཚན་
གནོད་པ་དང༌
། རླུང་མཁྲིས་གཉིས་ལྡན་གྱི་ནད་རྟགས་ནི་དཔྲལ་བ་དང་མིག་
དང་མུར་འགྲམ་སོགས་ན་བ་དང་། གྲང་དང་དྲོ་ལ་ངེས་པ་མེད་ཅིང་ཉི་མ་
ཤར་ནས་ཉིན་ཕྱེད་བར་དང་གུང་དང་། བཀྲེས་པའི་དུས་སུ་ནད་ལྡང་སྟེ་མུར་
གོང་སོགས་ཀྱི་རྩ་རྣམས་འཕར་ཞིང་བསིལ་ཕེབས་པའི་དགོང་གི་དུས་ལ་བདེ་
བའོ། ། ཕལ་བའི་ནད་གཞན་འགངས་ཆུང་གོང་གི་ཁོངས་སུ་འདུས་པ་དང་།
སྤྱི་ཐེར་དང་སྐྲ་དཀར་གྱི་རྟགས་ནི་མཐོང་བས་གསལ་བའོ། ། །
མགོ་སྲིན་སྤྱི་རྟགས་སེམས་འཁྲུགས་ལུས་སྟོབས་ཆུང་ཞིང་མི་བཟོད་པར་
ན། སྣབས་ཀྱི་མདོག་དམར་བོར་འབྱུང་བ་དང་ཀླད་པའི་རྒྱ་སྲུབས་སྐྲངས་ལ་
ངེས་མེད་དུ་ལྡང་དུབ་བྱེད་ཅིང་ཟས་དང་སྤྱོད་ལམ་གང་ཡང་ཕན་གནོན་ཆུང་
བ་དང་། གང་དུ་ནད་ལངས་སའི་རྩ་འཕར་ཞིང་སྒྲ་སྐད་ཀྱི་རིགས་དང་དྲག་
ཤུལ་གྱིས་ལྡང་བ་དང་། ཀོ་ལེར་གཟེར་ཞིང་འཁྱུག་གིས་སྐད་ངན་འཆོར་བར་
བྱེད་པ་དང་ཡ་མ་དཀར་བོ་གློག་ལྟར་འཁྱུག་པ་ཡིན། ཁྲ་བོ་གཟེར་ནི་ལྡང་དུབ་
ཆེ་བ་སྟེ་མདའ་ལྟར་གཟེར་བ་ནི་ནག་པོར་བརྗོད་པ་ཡིན། དེ་ཡང་དཀར་ནག་
གང་ཡིན་བརྟག་ན་མཁར་གོང་བསྲེགས་པའི་སྟེང་དུ་ནད་པའི་མཆིལ་མ་བསྐྱུར་
བས་གྲང་ནས་མདོག་ནག་པོར་སོང་ན་ནག་པོ་ཡིན་ལ་མ་སོང་དཀར་བོ་ཡིན་
ནོ། ། ཚ་གྲང་རྩ་ཆུའི་ལམ་ནས་སྤྱི་ལྟར་ཤེས་པ་ཡིན། གཞན་ཡང་ཆུ་ལྕགས་ལ་
སོགས་གྲང་མོ་ཕན་པ་དང་། ཉིན་གུང་དུས་སུ་ན་བ་ཁྲག་མཁྲིས་སོགས་ཚ་བར་
འདོད་པ་ཡིན། གྲང་མོས་རྩེད་ཅིང་དྲོད་དུགས་བྱས་ན་བདེ་སྙམ་བྱེད་པ་དང་།
དགོང་དང་ཐོ་རངས་ཀྱི་དུས་སུ་ལྡང་ན་རླུང་ཡིན་པར་འདོད་དོ། །
མིག་ནད་ཀྱི་རྟགས། །
མིག་ནད་རྟགས་རྣམས་སོ་སོར་བཤད་པ་ནི། ། སྐམ་ཚག་བད་
རླུང་ལས་གྱུར་མེ་ལྟར་ཚ། །མིག་སྐམ་རྩུབ་ཅིང་ཚ་ལ་བསེར་བུ་
གནོད། ། གཤེར་ཚག་ཁྲག་མཁྲིས་ལས་གྱུར་ཤ་སྤྲིན་མཐུག ། དམར་
ཚ་ཉི་མ་མི་བཟོད་མཆི་མས་ཁེངས། ། འདི་སྟེང་གཉན་མཁྲིས་འགོས་
ལ་མིག་རིམས་ཟེར། ། ལིང་ཏོག་མི་འབྲས་དཀར་ནག་སྟེང་དག་
འབྱུང་། ། ནད་གཞིའི་རྐྱེན་གྱིས་ཁ་དོག་ངེས་མེད་ཀྱང་། །ཀུན་ལ་
ཟུག་ཆེ་རྩུབ་ཅིང་མཆི་མ་འཛག ། མཐོང་བྱེད་ སྟེང་བྱུང་ཟངས་
གཟེར་འདྲ་གསོ་དཀའ། ། རབ་རིབ་མིག་ཆུའི་ནང་དུ་འགྲིབ་ཀྱི་
ནད། ། རིམ་པ་བཞི་རུ་ཞུགས་ནས་རྒྱལ་མོ་ཁེབས། ། ཤ་འཛེར་མིག་
ཁེབས་ཚ་ལ་གསལ་མི་འགྱུར། ། འགྲིབ་ལ་ཕྱི་འགྲིབ་ཕྱི་རྐྱེན་སྒྲིབ་པ་
78



སྟེ། ། ནང་འགྲིབ་ཆུ་འཁྲུག་རྩ་མདངས་ཉམས་ལས་བྱུང་། ། བར་
འགྲིབ་ཉེས་གསུམ་རྐྱང་དང་འདུས་པས་འགྲིབ། ། གཞན་ཡང་སྐྱ་
རིབ་མཐུག་ཅིང་མདོག་དཀར་ཅན། ། སྔོ་རིབ་སྲབ་ཅིང་མདོག་སྔོ་སྐྱ་
བར་འོང་། ། ཡས་འགྲིབ་གད་པ་ཆད་འདྲ་ཐོབ་སྟེ་འོང་། ། མས་
འགྲིབ་མཚོ་ལ་དར་ཆགས་རིམས་ཀྱིས་འོང་། །
ཞེས་མིག་ནད་ཀྱི་རྟགས་རྣམས་སོ་སོར་བཤད་པ་ནི་སྐམ་ཚག་བད་རླུང་
ལས་གྱུར་མེ་ལྟར་ཚ་བ་ཞེས། མིག་སྐམ་ལ་ཆུ་སོགས་མེད་པའི་རྩུབ་ཅིང་ཚ་བ་
དང་བསེར་བུ་སྟེ་རླུང་ཕོག་ན་གནོད་དོ། ། གཤེར་ཚག་ནི་ཁྲག་དང་མཁྲིས་པ་
ལས་གྱུར་པས་ཤ་སྤྲིན་མཐུག་ཅིང་དམར་ལ་ཚ་བ་ཉི་མ་ཡོད་པར་བལྟ་མི་བཟོད་
པར་མཆི་མས་ཁེངས་ པ་འབྱུང་། འདི་ སྟེང་གཉན་མཁྲིས་ འགོས་ལ་ མིག་
རིམས་ཟེར་རོ། ། ལིང་ཏོག་ནི་མིག་འབྲས་དཀར་ནག་གི་སྟེང་དག་ཏུ་འབྱུང་
བ་དེའི་ཁ་དོག་གིས་དབྱེ་སྟེ་ནད་གཞིའི་རྐྱེན་གྱིས་ཁ་དོག་ངེས་པ་མེད་ཀྱང་།
ཀུན་ལ་ན་ཟུག་ཆེ་བ་དང་རྩུབ་ཅིང་མཆིལ་མ་མང་དུ་འཛག་པ། མཐོང་བྱེད་
སྟེང་དུ་བྱུང་ན་ཟངས་ཀྱི་གཟེར་བཏབ་པ་དང་འདྲ་ སྟེ་དཀྱིལ་ གྱོང་ན་གསོ་
དཀའ་བའོ། ། རབ་རིབ་ཀྱི་ནད་དེ་ནི་མིག་ཆུའི་ནང་དུ་འགྲིབ་ཀྱི་ནད། འདི་
དང་བོ་ནས་རིམ་པ་བཞི་རུ་ཞུགས་ནས་མཐར་རྒྱལ་མོ་ཁེབས་ཏེ་ལོང་བར་
འགྱུར་རོ། ། ཤ་འཛེར་མིག་ཁེབས་ཚ་ལ་གསལ་མི་འགྱུར། འགྲིབ་ལ་ ཕྱི་
འགྲིབ་ཕྱི་རྐྱེན་གྱིས་སྒྲིབ་པ་སྟེ་ནང་འགྲིབ་ལ་གཉིས་ལས་ཆུ་འཁྲུག་ཅེས་ཆུ་མཚོ་
དང་མཐོང་བྱེད་འདྲེས་ཏེ་སྣག་ཚ་འདྲ་བར་སོང་བ་དང་མཐོང་བྱེད་ནི་རྒྱལ་
མོའི་རྩ་མདངས་ཉམས་ལས་བྱུང་བས་སྒྲིབ་བྱེད་ཀྱི་རིགས་སྔོ་རིབ་སོགས་མེད་པ་
དང་། རྒྱལ་མོའི་རྩ་མདངས་དང་ཟུངས་བསྐྱེད་ཀྱི་ནུས་པ་ཉམས་པའི་ནག་
སང་དུ་སོང་བ་ཡིན་ནོ། ། བར་འགྲིབ་ཉེས་གསུམ་རྐྱང་པ་སྟེ་རླུང་གིས་འགྲིབ་
པ་ཉི་མ་འདྲ་བ་དང་མཁྲིས་པས་འགྲིབ་པ་འུག་པའི་མིག་འདྲ་སེར་བ་དང་།
བད་ཀན་གྱིས་འགྲིབ་པ་དཀར་བོ་ཟླ་བ་ལྟ་བུ་དང་འདུས་པས་འགྲིབ་པ་འཇའ་
ཚོན་འདྲ་བ་དང་། གཞན་ཡང་སྐྱ་རིབ་མཐུག་ཅིང་མདོག་དཀར་བོ་ཅན་དང་
སྔོ་རིབ་སྲབ་ཅིང་མདོག་སྔོ་ཞིང་སྐྱ་བར་འོང་། ཡས་འགྲིབ་ནི་གད་པ་ཆད་པ་
དང་འདྲ་བའི་འཐིབ་སྟེ་འོང་བ་དང་། མས་འགྲིབ་མཚོ་ལ་དར་ཆགས་པ་ལྟར་
རིམ་གྱིས་འོང་ངོ་། ། །
རྣ་ནད་ཀྱི་རྟགས།
རྣ་ནད་གཟེར་འཁྱུག་དབུགས་ བསྡམ་སྐད་ཆེན་ གནོད། །
རླུང་གྱུར་དྲོད་བྱུག་བདེ་ཞིང་སྟོང་སྙམ་སེམས། ། ཁྲག་གྱུར་ཟུག་ཆེ་
དྲོད་གནོད་གྲང་ན་བདེ། ། རྣག་བྱུང་གཡའ་ཞིང་ཟུག་ལྡན་མེད་པ་
གཉིས། ། ཡ་མ་གྲང་དྲོ་ངེས་མེད་གློག་ལྟར་འཁྱུག ། འོན་པ་སྒྲ་
བཅས་སྣང་ངོར་རྔ་སྒྲ་འབྱུང༌། ། སྲོག་ཆགས་འགུལ་ཞིང་གཡའ་ལ་
རྟོགས་པ་སླ། །
ཞེས་རྣ་ནད་གཟེར་ཅིང་འཁྱུག་ལ་དབུགས་བསྡམ་པ་དང་སྐད་ཆེན་པོ་
གྲགས་པས་གནོད་ཅིང་རླུང་ལས་གྱུར་ན་གྲང་ན་མི་བདེ་ཞིང་དྲོད་བྱུག་བསྟེན་
ན་བདེ་ཞིང་སྟོང་བར་སྙམ་དུ་སེམས་ཤིང་། ཁྲག་ལས་གྱུར་པ་ཟུག་ཆེ་ལ་དྲོད་
གནོད་ཅིང་གྲང་ན་བདེ་སྙམ་བྱེད་པ་དང་། རྣག་བྱུང་བ་ནི་གཡའ་ཞིང་ཞེས་
བརྩེ་བ་དང་གཟེར་ཟུག་དང་ལྡན་པའམ་ཡང་ན་གཟེར་ཟུག་མེད་པ་གཉིས།
ཡ་མའི་ནད་ནི་གྲང་དྲོད་ངེས་པ་མེད་ཅིང་གློག་ལྟར་འཁྱུག་པ་འབྱུང་། འོན་པ་
སྒྲ་བཅས་སྣང་ངོར་ཆུའི་བཤང་སྒྲ་དང་རྔ་སྒྲ་ལྟ་བུ་འབྱུང་། སྲོག་ཆགས་ཤོར་
80



བའི་རྟགས་ནི་སྲོག་ཆགས་འགུལ་ཞིང་གཡའ་ལ་རྟོགས་པ་སླ།
སྣ་ནད་ཀྱི་རྟགས།
སྣ་ནད་སྣ་གསུབ་འབྲུམ་ཐོར་ཤ་ལུ་དང་། ། རྣག་དང་ཁྲག་
འཛག་དབྱེ་བ་ལྔ་བཤད་བཞིན། །
ཞེས་སྣ་ནད་སྣ་སུབ་འབྲུམ་འཐོར་ཤ་ལུ་དང་། རྣག་དང་ཁྲག་འཛག་
དབྱེ་བ་ལྔ་བཤད་བཞིན། སྣ་སུབ་རྣག་ཆུས་སྣ་འགགས་རེ་དྲག་རེ་སྡུག་བྱེད་
ཅིང་མགོ་ན་ཞིང་དྲི་མི་ཚོར་བ་སྣ་གཤོག་ཆེར་རྒྱས་པ། སྣ་ཆུ་ཉོག་མ་ཆུ་ཅན་
འཛག་པའོ། ། འབྲུམ་ཐོར་རམ་སྣ་ ཤུ་ནི་སྣ་ནང་དང་སྣ་རྩེ་ སྣའི་བར་གྱང་
སོགས་སུ་དམར་ཞིང་སྐྲངས་ལ་རྨ་ཤུ་སེར་ག་གས་པ་དང་འབྲུམ་ཐོར་དང་ཆུ་
སེར་འཛར་ནས་རྨ་ལྐོག་གོན་པ་དང་། ན་ཞིང་ཚ་ཤར་འབྱུང་བ་སོགས་འབྱུང་
ངོ༌། ། ཤ་ལུའམ་སྣ་འབྲས་ནི་སྣ་ནང་ཤ་ལྷག་སྐྱེས་པ་སྦུབས་སུ་བལྟས་པས་
གསལ་ཞིང་སྣ་འགགས་པས་དབུགས་འབྱིན་རྔུབ་དཀའ་ཞིང་སྣ་གདོང་གཟེར་
ཞིང་སྣ་ཆུ་འཛག་རྙིང་ན་ནད་ལྕི་བར་འགྱུར། རྣག་འཛག་ནི་སྣ་གདོང་གཟེར་
ཞིང་རྣག་ཆུ་ལྗང་སེར་དང་སྣབས་ལུད་གར་བ་འོང་སྣ་ནང་སྐམ་ཡང་སྲིད། སྣ་
འགྲམ་ཕར་ཚུར་དུ་རྣག་བསགས་ཡོད་ན་མཐེ་བོས་མནན་པས་ཟུག་གཟེར་
འབྱུང༌། སྣ་ཁྲག་ཤོར་བའི་རྟགས། མཆིན་རྒུད་དང་ཁྲག་ནད་རིམས་ཕོག་པ་
རྩ་ཁ་ཤོར་བ་སོགས་མང་ཀྱང་བསྡུ་ན་ཁྲག་སེར་སླ་ཀླད་པ་ལས་བྱུང་བ་དང་།
སྨུག་ནག་མཆིན་ཁྲག་ལས་རྡོལ་བ་དམར་ལ་དྭངས་པ་རྩ་ཕྱེ་བའི་རྟགས་ཡིན་
མི་མཛེས་ཡ་ངར་གྱུར། །ལྕེ་སྐྲངས་ ཁ་ ཁེངས་ཆུ་འཛག་ཟས་མི་
ཐར། ། གྲེ་བ་ཚ་ཞིང་སྐམ་ལ་སྐད་མི་ཐོན། ། ལྕེ་ཆུང་བབས་པ་བ་ཡི་
ནུ་ལྟར་རྒྱས། ། ལྐོག་འགག་ཟས་སྐོམ་མི་ཐར་སྣར་འོང་སྐྱུག ། ཁ་
ནད་རིམས་སྤྱིའི་རྟགས་ལྡན་གཉན་ཚད་བཅས། ། ཁ་ནང་རྨ་རུ་འགྲོ་
ཞིང་ཐོར་ བ་ མང་། ། བྱིས་ པའི་ དུས་ སུ་ མ་ ཐར་ རྒན་ ལའང་
འབྱུང་། །
ཞེས་ཁ་ནད་བད་ཀན་ལས་གྱུར་པ་མཆུ་སྐྱ་བོར་ཚོས་པ་ལྟ་བུ་ཚ་དབལ་
བྱེད། ཤཱ་རེ་ནི་མཆུ་གས་པ་འབྱུང་ཞིང་མཐོང་བས་མི་མཛེས་ཡ་ངར་འགྱུར།
ལྕེ་སྐྲངས་ནི་ལྕེ་སྐྲངས་ནས་ཁ་ཁེངས་པས་ཁ་ཆུ་འཛག་ཅིང་ཟས་མི་ཐར་བ་དང་།
གྲེ་བ་ཚ་ཞིང་སྐམ་ལ་སྐད་མི་ཐོན་པའོ། ། ལྕེ་ཆུང་བབས་པ་ནི་བ་ཡི་ནུ་མ་ལྟར་
རྒྱས་ཏེ་ལྐོག་མ་འགག་ནས་ཟས་སྐོམ་གང་ཡང་མི་ཐར་བར་སྣར་འོང་ཞིང་སྐྱུག
ཁ་ནད་རིམས་སྤྱིའི་རྟགས་དང་ལྡན་ཞིང་གཉན་ཚད་དང་བཅས། ཁ་ནང་དུ་
རྨ་རུ་འགྲོ་ཞིང་ཐོར་བ་མང་བ་དང༌། བྱིས་པའི་དུས་སུ་མ་ཐར་ན་རྒན་པོའི་
དུས་ལའང་འབྱུང་ངོ་། །
སོ་ནད་ཀྱི་རྟགས། །
སོ་ནད་རླུང་གྱུར་གྲང་དང་རླུང་མི་བཟོད། ། སོ་ཀུན་འགུལ་
སྙམ་བེར་བ་ལངས་ནས་ན། ། ཁྲག་མཁྲིས་དྲོད་ཆེ་རྩ་རྒྱས་འཁྱུག་ཅིང་
ཟུག ། མེ་ཉི་དྲོ་བཅུད་གནོད་ཅིང་བསིལ་བ་ཕན། ། སྲིན་ནད་ཚ་
གྲང་གང་ཡང་རེག་ཐབས་མེད། ། ལྡང་དུབ་བྱེད་ཅིང་ཟུག་ལང་ལྷང་
ལྷང་གཟེར། ། ཁྱད་པར་གདོན་དང་བྱུར་འདོད་ལྡང་དུབ་ཆེ། །
བཅོས་རིགས་ཚ་གྲང་གང་ཡང་ཕན་གནོད་ཆུང་། །
ནོ། །
ཁ་ནད་ཀྱི་རྟགས།
ཁ་ནད་བད་མཆུ་སྐྱ་ཚོས་ཚ་དབལ་བྱེད། །ཤུ་རེ་མཐོང་བས་
82
83



ཞེས་སོ་ནད་རླུང་ལས་གྱུར་པ་གྲང་བ་དང་རླུང་མི་བཟོད་ཅིང་སོ་ཀུན་
འགུལ་སྙམ་བེར་བེར་བ་ལངས་ནས་ན་བ་དང་། ཁྲག་མཁྲིས་ལས་གྱུར་པ་ནི་
དྲོད་ཆེ་ཞིང་ལྗོན་ཤིང་དང་མུར་འགྲམ་འཕར་རྩ་སོགས་བརྒྱངས་པ་ལྟར་རྒྱས་
ཤིང་འཁྱུག་ཅིང་ཟུག་ཆེ་བ་དང་། མེ་དང་ཉི་མ་དང་དྲོད་བཅུད་གནོད་ཅིང་
བསིལ་བ་ཕན་པ་དང་། སྲིན་གྱི་ནད་ནི་ཚ་གྲང་གང་འདྲའི་རིགས་ཡང་རེག་
ཐབས་མེད་པའི་ན་ཚ་འབྱུང་ཞིང་། ལྡང་དུབ་བྱེད་ཅིང་ན་ཟུག་ལངས་ཚེ་ལྷང་
ལྷང་དུ་གཟེར་འབྱུང་། ཁྱད་པར་གདོན་དང་བྱུར་འདོད་ལྡང་དུབ་ཆེ་ཞིང་
བཅོས་རིགས་ཚ་གྲང་གང་ཡང་ཕན་གནོད་ཆུང་། །
རྙིལ་ནད་ཀྱི་རྟགས། །
རྙིལ་ནད་གཡའ་ཞིང་འདྲིལ་ལ་ཁྲག་རྣག་འཛག །
ཅེས་རྙིལ་ནད་ གཡའ་བ་ སྟེ་ཟ་ཞིང་འདྲུལ་ ལ་ ཁྲག་དང་རྣག་ འཛག་
པའོ། ། །
མགུལ་ནད་ལྦ་བའི་རྟགས།
དེ་ནས་མགུལ་ནད་ལྔ་བ་ཞེས་གྲགས་པ། ། དེ་རྟགས་རླུང་གྱུར་
མགོ་མང་ཁོག་སྟོང་ཞིང་། ། མཁྲིས་པའི་ལྔ་བ་ཕུར་ཚེ་ཆུང་ལ་སྙི། །
ཁྲག་ལྔ་དྲོད་བཅུད་ དྲག་ཤུལ་རྐྱེན་གྱིས་བསྐྱེད། ། བད་ཀན་སྲ་
མཁྲེགས་དལ་བུས་སྐྱེ་བར་བྱེད། ། ཚིལ་ཝ་སྟེ་འགག་སྐྱེ་འབྲི་ཆེ་བ་
སྟེ། ། འདུས་པའི་ལྔ་བ་དབུགས་སུབ་ངར་བ་འབྱུང་། ། གཡང་ལྦ་
བདེ་ལ་དབྱིབས་ལེགས་བཀྲ་ཤིས་ལྡན། ། བྱུར་ལྔ་མི་བདེ་མི་སྡུག་བཀྲ་
མི་ཤིས། །
ཞེས་མགུལ་ནད་ལྦ་བ་ཞེས་གྲགས་པ་དེའི་རྟགས་ནི་རླུང་གྱུར་མགོ་མང་
ལ་ཁོག་པའམ་ཁོང་བ་སྟོང་ཞིང་། མཁྲིས་པའི་ལྦ་བ་ཕུར་ཚེ་ཆུང་ལ་སྙི་བ་དང་།
ཁྲག་ལས་གྱུར་པའི་ལྦ་བ་དྲོད་བཅུད་ཟས་དང་དྲག་ཤུལ་ཆེན་པོའི་རྐྱེན་གྱིས་
བསྐྱེད། བད་ཀན་ལས་གྱུར་སྲ་ལ་མཁྲེགས་པ་དང་དལ་བུས་སམ་དལ་བར་
བསྡད་དུས་སྐྱེ་བར་བྱེད། ཚིལ་ཝ་སྐྱེ་འགག་ཆེ་ཆུང་སྐྱེ་འབྲི་ཆེ་བ་སྟེ། འདུས་
པའི་ལྦ་བ་འཕེལ་ཆེ་བས་ནང་དུ་དབུགས་སུབ་ཅིང་ངར་ངར་ཟེར་བའི་སྒྲ་
འབྱུང་བ་ཡིན། གཡང་ལྦ་ནི་ཝ་བ་བདེ་ལ་དབྱིབས་ལེགས་པ་བཀྲ་ཤིས་དང་
ལྡན། བྱུར་ཝ་ནི་ནད་པ་རང་ལ་མི་བདེ་ཞིང་གཞན་གྱི་ལྟ་སྣང་དུ་བཞིན་མི་
སྡུག་པར་འགྱུར་བའི་བཀྲ་མི་ཤིས་སོ། །
དོན་སྣོད་ནད་ཀྱི་སྐོར།
སྙིང་ནད་ཀྱི་རྟགས།
སྙིང་ནད་སྙིང་འཕྱོས་མགོ་ན་བརྗེད་ངེས་ཆེ། །ཤེས་པ་འཕྱོ་
ཞིང་དོན་མེད་སྙིང་མི་དགའ། ། རེས་འགའ་མ་དྲིས་པར་ཡང་མུ་ཅོར་
སྨྲ། ། རེས་འགའ་དྲིས་ཀྱང་དེ་ཡི་ལན་མི་འདེབས། ། མི་སྙན་ཚིག་
གིས་དངངས་ཤིང་ཤུ་ཡིས་འདེབས། ། དབུགས་ཐུང་གཉིད་ཆུང་
སྙིང་ཉིད་སྟོང་སྙམ་སེམས། ། རོ་སྟོད་ཁེངས་ཤིང་ཁྱད་པར་དཀར་
ནག་མཚམས། ། ཚིགས་པ་དྲུག་བདུན་ན་ཞིང་ཚིགས་ཁ་ཆེ། ། ཐུ་ན་
ལུས་ཀུན་ཟུག་ཅིང་དྲན་མེད་བརྒྱལ། ། མ་བཅོས་རྙིང་ན་སྙིང་རླུང་
སྨྱོན་པར་འགྱུར། །
ཞེས་སྙིང་ནད་ཀྱི་ནང་ཚན་སྙིང་འཕྱོས་ནི་མགོ་ན་ཞིང་བརྗེད་ངེས་ཆེ་བ་
དང༌། ཤེས་པ་འཕྱོ་ཞིང་དོན་མེད་དུ་སྙིང་མི་དགའ་བ་སྐྱེ། རེས་འགའ་མ་
དྲིས་པར་ཡང་མུ་ཅོར་ཏེ་ཚོལ་བུར་སྨྲ་ཞིང་རེས་འགའ་གཞན་གྱིས་དྲིས་ཀྱང་དེ་
84



f
ཡི་ལན་མི་འདེབས་པ་དང་། མི་སྙན་ཚིག་གིས་དངངས་ཤིང་ཤུ་ཡིས་འདེབས་
ལ་དབུགས་ཐུང་ཞིང་གཉིད་ཆུང་བ་དང་སྙིང་ངོ་བོ་ཉིད་ཀྱི་སྟོང་ངམ་སྙམ་པ་
སེམས། རོ་སྟོད་ཁེངས་ཤིང་ཁྱད་པར་དཀར་ནག་མཚམས་དང་། ཚིགས་པ་
དྲུག་བདུན་ཐད་དུ་ན་ཞིང་ཚིགས་ཁ་ཆེ་བ་ཐུ་ན་ལུས་ཀུན་ཏུ་ཟུག་ཅིང་དྲན་མེད་
དུ་བརྒྱལ་བར་འགྱུར་བ་མ་བཅོས་པར་རྙིང་ན་སྙིང་རླུང་གིས་སྨྱོ་བར་འགྱུར་
བའོ། ། །
གློ་ནད་ཀྱི་རྟགས།
གློ་ནད་རླུང་གློ་ཐང་བོ་རྒྱུན་དུ་ལུ། ། འགོགས་དཀའ་ལྦུ་བསོབ་
དགོང་དང་ཐོ་རངས་མང་། ། གློ་རྒྱས་མིག་དམར་ལྕེ་མཆུ་ཁུར་ཚོས་
སྨུག ། སྐད་འཛེར་སྟོད་རྒྱངས་རྔམ་རྒོད་ལུད་པ་དམར། ། ཐེས་པོ་
ལུད་པ་སྔོ་ལྗོབ་མང་དུ་ལུ། ། གྱེན་ལ་དབུགས་ཐེག་རོ་སྟོད་ལྕི་ལ་
ཁེངས། ། ལུད་པ་ཐོན་རྗེས་ཅུང་ཟད་བདེ་སྙམ་བྱེད། ། གློ་གཅོང་ཤ་
སྐམ་ཤེད་ཆུང་འགུལ་མི་ནུས། ། བྱི་ལའི་མགུལ་འདྲ་ཟས་སྨན་ཕན་
སྐྱེད་ཆུང་། ། སྤྱིར་ན་གློ་བ་བད་ཀན་ཡུལ་ཡིན་པས། ། དབྱར་དུས་
བདེ་ལ་དགུན་དུས་ན་བ་དང་། ། ཉིན་པར་བདེ་ལ་མཚན་མོ་ཐུ་བ་
ཡིན། ། བུང་ཚང་ཞེས་པ་གློ་རྣག་ཡོད་པའི་རྟགས། ། སྟོད་སྒྱུར་
གཉའ་ཆག་མགོ་ན་ལུས་ལྕི་རྡུལ། ། གློ་མང་སྙིང་འདེགས་སྐད་དམའ་
བག་རེ་འཁྲུ། ། མིག་སྤྲིན་སེར་ལ་གར་ཡོད་དཔུང་བ་བཤལ། ། ལུས་
གཅུ་མདོག་སྔོ་ལྕེ་རྙིལ་སེན་མོ་དཀར། ། ལུད་པ་ཤ་རུལ་དུད་ཁུ་རྣག་
ཏུ་འབྱུང་། ། ཡང་ན་སྔོན་པོ་ལྦུ་བ་ཅན་གྱི་གསེབ། ། ཉ་མིག་ལྟ་བུའི་
རྣག་དང་འདྲེས་ནས་ལུ། ། ངེས་མེད་དཀར་སེར་ཙན་དམར་ལུ་ཡང་
སྲིད། ། རང་གཞན་གཉིས་ཀས་དྲི་ཚོར་མིག་ལྕིབས་དང་། ། རྐང་
བོལ་སྐྲངས་འདར་མདངས་འཆོར་ཟ་ཟི་མང་། ། གསར་དུས་རྩ་སྦོམ་
རྙིང་ན་ཕྲ་སྤུན་གྲིམས། ། གཏིང་ན་འདར་ལ་ཆུ་ནི་དམར་སྨུག་དྲི། །
རླངས་པ་ཆེ་ལ་ལྗང་དང་ཀུ་ཡ་འོང་། ། མགོ་མཇུག་དམར་བའི་ཚ་བ་
སངསམི་སྲིད། ། དེ་ཀུན་ཚང་ན་རྣག་ཡོད་ངེས་པའི་རྟགས། ། ཐེ་
ཚོམ་བརྟག་ལ་ཨ་བྱག་བསྡུས་ཐང་ནི། ། ཡང་ཡང་བླུད་པས་ཆུ་སྤྲིན་
འདྲ་དང་གར། ། འགྱུར་ན་ཡོད་རྟགས་དེ་ལས་གཞན་ན་མིན། ། །
ཞེས་གློ་ནད་རླུང་གློ་ཐང་བོ་རྒྱུན་དུ་ལུ་ཞིང་འགོགས་པ་དཀའ་ལ་ལྦུ་བ་
གསོབ་པ་དགོང་དང་ཐོ་རངས་ཀྱི་དུས་སུ་གློ་ལུད་པ་མང་བ་འབྱུང་། གློ་རྒྱུས་
ནི་མིག་དམར་ཞིང་ལྕེ་མཆུ་མཁུར་ཚོས་སོགས་སྨུག་ལ། སྐད་འཛེར་བ་དང་
སྟོད་བརྒྱངས་པ་ལྟར་དབུགས་ཐུང་རྔམ་རྒོད་ལུད་པ་དམར་བོ་འོང་། ཐེས་པོ་
ནི་ལུད་པ་སྔོ་ལྗོབ་པ་མང་དུ་ལུ་ཞིང་གྱེན་ལ་དབུགས་རྔམ་པས་ཐེག་ཅིང་རོ་སྟོད་
ལྕི་ལ་ཁེངས་པ་དང་ལུད་པ་ཐོན་པའི་རྗེས་སུ་ཅུང་ཟད་བདེ་སྙམ་བྱེད། གློ་
གཅོང་ནི་ཤ་སྐེམ་ཞིང་ཤེད་ཆུང་ལ་འགུལ་བསྐྱོད་བྱེད་མི་ནུས་ཤིང༌། བྱི་ལའི་
མགུལ་འདྲ་ཟས་སྨན་འཛེམ་བཅོས་བྱས་པར་ཕན་སྐྱེད་ཆུང་། སྤྱིར་ན་གློ་བ་
འདི་བད་ཀན་ཡུལ་ཡིན་པས་ན། དབྱར་གའི་དུས་སུ་བདེ་ལ་དགུན་གྱི་དུས་སུ་
ན་བ་དང་། ཉིན་པར་བདེ་ལ་མཚན་མོའི་དུས་སུ་ཐུ་བ་ཡིན། བུང་ཚང་ཞེས་
པ་ནི་གློ་རྣག་ཡོད་པའི་རྟགས། སྟོད་སྒུར་ལ་གཉའ་ཆག་མགོ་ན་བ་དང་ལུས་ལྕི་
ཞིང་རྔུལ་བ་དང་། གློ་མང་ཞིང་སྙིང་འདེགས་ལ་སྐད་དམའ་བག་རེ་འཁྲུ་ཡང་
སྲིད། མིག་སྤྲིན་སེར་ལ་གར་ཡོད་ཕྱོགས་ཀྱི་དཔུང་བ་བཤལ་ཞིང་། ལུས་གཅུ་
ཞིང་མདོག་སྔོ་བ་དང་ལྕེ་རྙིལ་སེན་མོ་སོགས་དཀར་ཞིང་ལུད་པ་ཤ་རུལ་དང་
86
87



ກ
དུད་ཁུ་རྣག་ཏུ་འབྱུང་ཞིང་། ཡང་ན་སྔོན་པོ་ལྦུ་བ་ཅན་གྱི་གསེབ་ཏུ་ཉ་མིག་ལྟ་
བུའི་རྣག་དང་འདྲེས་ནས་ལུ་བ་དང་ངེས་མེད་དཀར་སེར་ཙན་དན་དམར་བོའི་
མདོག་ལྟ་བུ་འབྱུང་ཡང་སྲིད། རང་གཞན་གཉིས་ཀྱིས་དྲི་ཚོར་མིག་ལྕིབས་
དང་རྐང་བོལ་སྐྲངས་ཤིང་འདར་ལ་མདངས་འཆོར་ཞིང་ཟ་ཟི་མང་། གསར་
དུས་རྩ་སྦོམ་རྙིང་ན་ཕྲ་ཞིང་སྤུན་ལ་གྲིམས། གཏིང་ན་འདར་ལ་ཆུ་ནི་དམར་
སྨུག་དྲི་དང་རླངས་པ་ཆེ་ལ་སྐབས་འགར་ལྗང་ཤས་ཡོད་པ་དང་ཀུ་ཡ་སྤྲིན་དང་
འདྲ་བ་འོང་། མགོ་མཇུག་དམར་བའི་ཚ་བ་སངས་པར་ཆུ་མདོག་དམར་བ་
སངས་མི་སྲིད། དེ་ལྟ་བུའི་རྟགས་ཀུན་ཚང་ན་རྣག་ཡོད་ངེས་པའི་རྟགས་ཡིན།
ཐེ་ཚོམ་ཅན་བརྟགས་པ་ལ་ཨ་བྱག་བསྡུས་ཐང་ནི། ཡང་ཡང་བླུད་པས་ཆུ་སྤྲིན་
དང་འདྲ་བ་དང་གར་བ་སོགས་སུ་འགྱུར་ན་རྣག་ཡོད་རྟགས་ཡིན་དེ་ལས་
གཞན་ན་མིན་ནོ། །
མཆིན་ནད་ཀྱི་རྟགས།
མཆིན་ནད་མཆིན་པ་ཚ་བ་མཆིན་སྟེང་གཟེར། ། མིག་དམར་
མཆིན་རྒྱས་གདོང་སྣུམ་སྣ་ཁྲག་འཛག ། ཆུ་དམར་དྲི་མནམ་རླངས་
ཆེ་ཀན་རྩ་མཐོ། ། ཆང་འཐུང་མེ་ཉིས་དྲོས་ན་ལྷག་པར་ན། ། ལྕེ་
སྐམ་ལུས་གྱོང་དྲོད་ཆེ་སྐོམ་པ་སྐྱེ། ། མཆིན་ཚད་རྟགས་ཡིན་ལྡེམ་བུ་
ན་མི་ཚོར། ། གཉིད་མེད་ཁོང་སྙོམས་ལུས་ལྕི་ཟས་མི་འདོད། ། ཁྲག་
བྲོས་ཤ་དང་རུས་པ་ཁད་ཀྱིས་སྐམ། ། དུག་ཐབས་མིག་དམར་གདོང་
སྔོ་རྩིབ་སྟེང་ཟུག །ཕོ་མཆིན་གང་སྙམ་འཇུ་དཀའ་ཟོས་རྗེས་ན། །
བྲུན་སྐམ་བོལ་གཡོ་མུར་གོང་མཐིལ་བཞི་སེར། ། གཞུག་ཏུ་མཆིན་པ་
འདུར་ནས་དུད་ཁུ་ལུ། ། འོར་ལྷུང་གཉིས་ལས་མཆིན་ཁྲག་རྐེད་པར་
ལྷུང་། ། རྐེད་པ་འཁོར་ཞིང་འགུལ་ན་ཟུག་གཟེར་ཆེ། ། རྐང་ལྷུང་
གཡསཀྱི་དཔྱི་སྦྲིད་སྐམ་ཁོལ་བྱེད། ། རྐེད་པ་ཚ་ལ་ཆུ་རྒྱུས་ན་བར་
འོང་། ། མཆིན་ནད་གྲང་བ་མ་ཞུ་བད་ཀན་རླུང་། ། སྐྱ་རྦབ་ལ་
སོགས་གྲང་རྟགས་ཁོ་ན་སྟེ། ། ཕོ་མཆིན་འདྲེས་སྙམ་བྱེད་ཅིང་ན་ལ་
འཕྱོང་། ། གཡལ་མང་མཆི་མ་འཛག་ཅིང་སྐྱིགས་བུ་འབྱུང་། །
དགོང་དང་ཐོ་རངས་ཞུ་རྗེས་དུས་ན་ན། ། ཤེད་ཆུང་དང་ག་མི་བདེ་
གདོང་བ་སྐྱ། ། དེ་རྟགས་ལྡན་ན་མཆིན་ནད་གྲང་བར་ངེས། །
ཞེས་མཆིན་ནད་མཆིན་པ་ཚ་བ་མཆིན་པའི་སྟེང་གཟེར་ཞིང་། མིག་
དམར་ལ་མཆིན་པ་རྒྱས་སྙམ་བྱེད་ཅིང་གདོང་སྣུམ་ལ་སྣ་ཁྲག་འཛག་ཅིང་། ཆུ་
མདོག་དམར་ལ་དྲི་མནམ་རླངས་པ་ཆེ་ལ་ཀན་རྩ་མཐོ། ཆང་འཐུང་བ་དང་མེ་
ཉིས་དྲོས་ན་ལྷག་པར་ན་ཞིང་ལྕེ་སྐམ་ཞིང་ལུས་པོ་གྱོང་ཞིང་ཕྱི་དྲོད་ཆེ་ལ་སྐོམ་པ་
སྐྱེ་བ་དེ་རྣམས་བྱུང་ན། མཆིན་ཚད་ཡིན་པ་མི་འགྱུར་བའི་རྟགས་ཡིན། ལྡེམ་
བུ་ནི་འཕྲལ་དུ་ན་བ་མི་ཚོར་བར་ན་རྒྱུ་གང་ཡང་མི་འདུག་སྙམ་ཡང་གཉིད་མེད་
ཅིང་ཁོང་སྙོམ་པ་སྟེ་སྒྱིད་ལུག་པ་དང་། ལུས་ལྕི་ལ་ཟས་མི་འདོད་ཅིང་ཁྲག་
བྲོས་པ་དང་ཤ་དང་རུས་པ་ཁད་ཀྱིས་སྐམ་འགྲོ། དུག་ཐབས་ནི་མིག་དམར་
ཞིང་གདོང་བ་སྔོ་ལ་རྩིབ་སྟེང་ཟུག་གཟེར་དང་། ཕོ་མཆིན་གང་བ་སྙམ་དུ་
སེམས་ཤིང་ཁ་ཟས་འཇུ་དཀའ་ཞིང་ཟོས་པའི་རྗེས་ལ་ན་ཞིང་བྲུན་སྐམ་ལ་བོལ་
གོང་གཡོ་བ་སྟེ་སྐྲངས་ཤིང་མུར་གོང་དང་མཐིལ་བཞི་སེར་བོར་འོང་། ཡུན་
ལོན་ཚེ་གཞུག་ཏུ་མཆིན་པ་རུལ་ནས་དུད་ཁུ་ལྟ་བུ་ལུ་བ་འབྱུང༌། འོར་ལྷུང་ལ་
རྐེད་པར་ལྷུང་བ་དང་རྐང་བར་ལྟུང་བ་གཉིས་ཡོད་པ་ལས་མཆིན་ཁྲག་རྐེད་
པར་ལྷུང་ན་རྐེད་པ་འཁོར་ཞིང་ན་བ་དང་འགུལ་བསྐྱོད་བྱེད་པའི་དུས་ན་ཟུག་
88
89



གཟེར་ཆེ་བ་དང་རྐང་བར་ལྷུང་བས་གཡས་ཀྱི་དཔྱི་སྦྲིད་ཅིང་སྐམ་ཁོལ་བྱེད་པ་
དང་། རྐེད་པ་ཚ་ལ་ཆུ་རྒྱུས་ཐམས་ཅད་ན་བ་འོང་། མཆིན་ནད་གྲང་བ་ནི་མ་
ཞུ་བ་དང་བད་ཀན་རླུང་སྐྱ་རྦབ་ལ་སོགས་པ་ནི་གྲང་རྟགས་ཁོ་ན་སྟེ་ཕོ་མཆིན་
གཉིས་འདྲེས་སྙམ་བྱེད་ཅིང་ན་ལ་འཕྱོང་ཉམས་བྱེད་ལ་གཡལ་མང་ཞིང་མཆི་མ་
འཛག་ཅིང་སྐྱིགས་བུ་འབྱུང་བ་དང་དགོང་དང་ཐོ་རངས་དང་ཞུ་རྗེས་ཀྱི་དུས་
སུ་ན་། ཤེད་ཆུང་བ་དང་དང་ག་མི་བདེ་གདོང་བ་སྐྱ་བ་སོགས། དེ་རྟགས་
ལྡན་ན་མཆིན་ནད་གྲང་བར་ངེས་པའོ། །
མཚེར་ནད་ཀྱི་རྟགས།
མཚེར་ནད་སྤྱི་རྟགས་ཆུ་ལྗང་ལྕེ་རོ་མེད། ། བྱེ་བྲག་ཚ་བ་ཆང་
འཐུང་དྲོས་ཚེ་སྦོ། །ལྕེ་ཁྲ་དབུགས་རྒོད་མཆུ་དང་གདོང་བ་སྨུག །
རྐང་ལག་སྦྲིད་ཅིང་གཡོན་གྱི་རྩིབ་ཐུང་གཟེར། ། ཁོང་ལྕི་ཞེ་འཁུན་
བྱེད་ཅིང་མ་མཆུ་འཕྱང་། ། མཚེར་ནད་གྲང་བ་འུར་འཁྲོག་འཇུ་
སྟོབས་ཆུང་། ། ཕྱི་ས་མི་ཐུབ་མཆུ་ལ་བད་ཀན་ཆགས། ། གྲང་དང་
དགོང་དུས་སྔོ་ལ་གཡོན་ངོས་གཟེར། ། །
ཞེས་མཚེར་ནད་སྤྱི་རྟགས་ནི་ཆུ་མདོག་ལྗང་ཞིང་ལྕེ་ལ་རོ་བྲོ་བ་མེད་པ་
དང་། བྱེ་བྲག་ཚ་བའི་རྟགས་ཆང་འཐུང་བའི་རྗེས་དང་ཉི་མ་སོགས་ཀྱིས་དྲོས་
ཚེ་སྦོ་བ་དང་། ལྕེ་སྟེང་ལ་སྔོ་ནག་གི་རི་མོ་ཁྲ་ཁྲ་འབྱུང་ཞིང་དབུགས་ཁ་རྒོད་
ཅིང་མཆུ་དང་གདོང་མདོག་སྨུག་པ་དང་རྐང་ལག་སྦྲིད་ཅིང་གཞོགས་གཡོན་གྱི་
རྩིབ་ཐུང་གི་ཐད་དུ་གཟེར་བ་འབྱུང་། ཁོང་ལྕི་ཞེ་འཁུན་བྱེད་ཅིང་མ་མཆུ་
འཕྱང་། མཚེར་ནད་གྲང་བ་ཁོང་བ་འུར་འཁྲོག་བྱེད་ཅིང་འཇུ་བའི་ནུས་
སྟོབས་ཆུང་བ་དང་ཕྱི་ས་མི་ཐུབ་པ་དང་མཆུ་ལ་བད་ཀན་ཆགས་ཤིང་འཁྱགས་
ཏེ་གྲང་བ་དང་དགོང་མོའི་དུས་ཁོང་བ་སྦོ་ལ་གཞོགས་གཡོན་ངོས་གཟེར་ཞིང་
དྲི་ཆེན་བསྡོམ་མི་ཐུབ་པར་འཆོར་བའོ། །
མཁལ་ནད་ཀྱི་རྟགས།
མཁལ་ནད་མཁལ་ཚད་ཆང་བཏུང་འགྲོ་འདུག་ན། ། ཆུ་ཁ་ཚ་
ཞིང་ཤ་རུས་བར་ན་འཁྱུག ། མཁལ་འགྲམ་བྱེར་རྒྱས་ལྷུང་བ་རྣམ་པ་
གསུམ། ། སྟོད་དུ་བྱེར་ན་ལྟག་ཆུའི་འགྲམ་གཉིས་ན། ། སྐེ་བསྒྱུར་མི་
ཤེས་སྒྲུར་བོར་འགྲོ་བ་ཡིན། ། བར་དུ་རྒྱས་ན་མཁལ་རྐེད་འཁོར་ཞིང་
ན། ། དཔྱི་སྟེང་འབྲེལ་མཚམས་རྩ་ནག་སྦོ་ཞིང་གཟེར། ། གློ་དང་
སྦྲིད་པ་བྱུང་ཚེ་བཟོད་ཐབས་མེད། ། ཚིགས་པ་ཁ་བྱེ་རྐེད་པ་ཀྱོག་
པོར་འགྲོ། ། སྨད་དུ་ལྷུང་ན་རྐང་བ་བཤལ་ཞིང་སྦྲིད། ། བརླ་སུལ་
བྱིན་སུལ་པུས་མོའི་ཚིགས་མཚམས་ན། །འོར་ལྷུང་མཁལ་རྐེད་ན་
ཞིང་ཟ་འཕྲུག་ བྱེད། ། འགྲོ་ འདུག་ བྱས་ ཚེ་ པུས་ མོ་ བོལ་ གོང་
སྐྲངས། ། མཁལ་གྲུམ་རྐེད་པ་མན་ཆད་ཐམས་ཅད་ན། ། གློ་དང་
སྦྲིད་པ་བྱུང་ཚེ་དཔྱི་མིག་ཟུག ། སྒལ་བ་རེངས་ཤིང་མཇིང་བ་བསྒྱུར་
མི་ཤེས། ། ནམ་སྟོད་ན་ཞིང་ནམ་སྨད་བདེ་བར་ཚོར། ། ཆང་དང་དྲོ་
བཅུད་ཟོས་རྗེས་ཚ་བ་སྐྱེ། ། མཁལ་མའི་ནད་གཏོགས་ས་བོན་འཛག་
པ་ལས། ། ཚ་འཛག་རྩ་ཆུ་ཚ་ལ་ཕོ་མཚན་གྱི། ། རྩ་ཐག་ནས་བཟུང་
གྱེན་བསླང་བཟོད་ཐབས་མེད། ། ཆུ་བཙགས་ས་བོན་འཛག་དུས་ཆུ་
ཁ་ཚ། ། ས་བོན་གར་ལ་ཁྲག་ཏུ་འཛག་ཀྱང་འབྱུང་། ། གྲང་འཛག་
རྩ་བྱིང་དལ་ལ་ལྷོད་པར་འཕར། ། ཆུ་དང་ས་བོན་འདྲེས་པ་ཉོག་
ཅན་འབྱུང་། །ཟུག་མེད་ཡུན་རིང་བཅོས་ཀྱང་ཕན་བསྐྱེད་ཆུང་། །
91



ཡང་ན་རླིག་རྩ་མི་བདེ་ཆུ་ཁ་སྙི། ། བྱུར་འཛག་ངེས་མེད་རྟགས་
འབྱུང་བཅོས་ལེན་དཀའ། ། གདོན་འཛག་རྨི་ལམ་བུད་མེད་ཆགས་
སྤྱོད་དང༌། ། དགོང་སོགས་དུས་ལ་ས་བོན་ཟུག་བཅས་འཛག །
ཅེས་མ་ཁལ་ནད་རྟགས་ནི་མཁལ་ཚད་ཆང་བཏུང་བ་དང་འགྲོ་འདུག་
བྱས་ཚེ་ན་བ་དང་ཆུ་ཁ་ཚ་ཞིང་ཤ་རུས་བར་ལ་ན་ཞིང་ཚ་འཁྱུག་བྱེད། མཁལ་
འགྲམ་ལ་ནང་གསེས་སུ་བྱེར་རྒྱས་ལྷུང་བ་རྣམ་པ་གསུམ་ཡོད་པ་ལས་སྟོད་དུ་
བྱེར་ན་ལྟག་པའི་ཆུའི་འགྲམ་གཉིས་ན་ཞིང་སྐེ་གཅུ་བསྒྱུར་མི་ཤེས་པར་སྒུར་
བོར་འགྲོ་བ་ཡིན། བར་དུ་རྒྱས་ན་མཁལ་རྐེད་འཁོར་ཞིང་ན་བ་དང་དཔྱི་
མགོའི་སྟེང་གི་འབྲེལ་མཚམས་ཀྱི་རྩ་ནག་སྦོ་ཞིང་གཟེར་ལ་ཁྱད་པར་གློ་དང་
སྦྲིད་པ་བྱུང་ཚེ་བཟོད་ཐབས་མེད་པའི་ན་བ་འབྱུང་ཞིང་ཚིགས་པ་ཁ་བྱེ་སྟེ་རྐེད་
པ་ཀྱོག་པོར་འགྲོ། སྨད་དུ་ལྷུང་ན་རྐང་བ་བཤལ་ཞིང་སྦྲིད་ལ་བརླ་ཤའི་སུལ་
དང་བྱིན་པའི་ ཞྭ་ སུལ་པུས་མོའི་ཚིགས་མཚམས་རྣམས་སུ་ན། འོར་ལྷུང་
མཁལ་མ་དང་རྐེད་པ་ན་ཞིང་ཟ་འཕྲུག་བྱེད་པ་དང་འགྲོ་འདུག་མང་བོ་བྱས་ཚེ་
པུས་མོའམ་བོལ་གོང་སྐྲངས་འོང་། མཁལ་གྲུམ་ནི་རྐེད་པ་མན་ཆད་ཀྱི་སྨད་
ཐམས་ཅད་ན་ཞིང་ཁྱད་པར་གློ་དང་སྦྲིད་པ་བྱུང་ཚེ་དཔྱི་མིག་ཏུ་ཟུག་གཟེར་
འབྱུང་། སྒལ་བ་རེངས་ཤིང་མཇིང་བ་འགྱུར་མི་ཤེས་པ་དང་། ནམ་ཀྱི་སྟོད་
ལ་ན་ཞིང་ནམ་སྨད་བདེ་བར་ཚོར་ལ་ཆང་འཐུང་བ་དང་ཤ་སོགས་དྲོད་བཅུད་
ཀྱི་ཟས་ཟོས་རྗེས་ཚ་བ་སྐྱེའོ། ། མཁལ་མའི་ནད་གཏོགས་ས་བོན་འཛག་པ་
ལས་ཚ་བས་འཛག་པའི་རྟགས་ནི་རྩ་དང་ཆུ་སོགས་ཀྱི་རྟགས་ནི་ཚ་བའི་རྟགས་
འབྱུང་ལ་ཕོ་མཚན་གྱི། རྩ་ཐག་ནས་བཟུང་གྱེན་དུ་བསླང་ན་བཟོད་ཐབས་
མེད་པའི་ན་ཟུག་འབྱུང་བ་དང་། ཆུའམ་གཅིན་པ་ བཙགས་ནས་གཏོང་
92
དགོས་པ་དང་ས་བོན་འཛག་དུས་ཆུ་ཁ་ཚ་ཞིང་ན་ཟུག་འབྱུང་བ་ས་བོན་གར་ལ་
ཁྲག་ཏུ་འདྲེས་པ་འཛག་ཀྱང་འབྱུང་། གྲང་ཤས་ཆེ་བའི་རྟགས་ནི་གྲང་འཛག་
རྩ་ནི་བྱིང་ཞིང་དལ་ལ་ལྷོད་པར་འཕར་བ་དང༌། ཆུ་དང་ས་བོན་འདྲེས་པ་
ཉོག་མ་ཅན་འབྱུང་ཞིང་ཟུག་མེད་ཅིང་ཡུན་རིང་སྨན་བཅོས་བྱས་ཀྱང་ཕན་
བསྐྱེད་ཆུང་བ་དང་ཡང་ན་རླིག་རྩ་མི་བདེ་ཞིང་ཆུ་ཁ་སྙི་བའོ། ། བྱུར་འཛག་ནི་
དུས་ངེས་པ་མེད་ཅིང་རྟགས་འབྱུང་སྨན་བཅོས་ལེན་དཀའ་བའོ། ། གདོན་
འཛག་ནི་རྨི་ལམ་དུ་བུད་མེད་ལ་ཆགས་པ་སྤྱོད་པ་རྨིས་པ་དང་། དགོང་སོགས་
ཀྱི་དུས་ལ་ས་བོན་ན་ཟུག་དང་བཅས་འཛག་གོ། །
ཕོ་བའི་ནད་ཀྱི་རྟགས།
ཕོ་ནད་ཁྲག་མཁྲིས་ལས་གྱུར་འཁྲུ་ཞིང་སྐྱུག ། ཟས་སྤྱོད་ཚ་
ཆེས་གྲང་ཆེས་གཉིས་ཀས་གནོད། ། བད་ཀན་ལས་གྱུར་སྒྲེག་ཅིང་
ཟོས་རྗེས་ན། ། ཁ་ཟས་མ་སྨིན་འཁྲུ་བ་རྩམ་མདོག་འཁྲུ། ། གྲང་
ལྷགས་མི་བཟོད་མཐིལ་བཞི་དྲེག་པ་ཆགས། ། །
ཞེས་ཕོ་ནད་ཀྱི་རྟགས་ཕོ་ནད་ཁྲག་དང་མཁྲིས་པ་ལས་གྱུར་པ་འཁྲུ་ཞིང་
སྐྱུག་པ་དང་། ཟས་དྲོད་ཅན་དང་སྤྱོད་ལམ་མེ་ཉི་སོགས་ཚ་ཆེས་དང་གྲང་ཆེས་
ཏེ་ཟས་བསིལ་བ་དང་བསེར་བུ་སོགས་ཀྱི་འཁྱག་པ་གཉིས་ཀའི་དུས་སུ་གནོད་
ཅིང་བད་ཀན་ལས་གྱུར་པ་སྒྲེག་ཅིང་ཟོས་རྗེས་ན་བ་དང་། ཁ་ཟས་མ་སྨིན་ཏེ་
མི་འཇུ་བས་འཁྲུ་བ་རྩམ་མདོག་ཏུ་འཁྲུ་བ་དང་གྲང་ལྷག་མི་བཟོད་ཅིང་མཐིལ་
བཞི་ལ་དྲེག་པ་ཆགས་པའོ། །
རྒྱུ་མའི་ནད་ཀྱི་རྟགས།
རྒྱུ་ནད་གྲང་བ་ཆུ་འདྲ་བེ་སྣབས་འཁྲུ། ། འོག་རླུང་མི་ཐོན་དྲི་



མ་འགྱིང་ཞིང་ན། ། ཚ་ན་འདྲིལ་ཞིང་དྲི་མ་ཤ་རུལ་འདྲ། ། ཡང་ན་
གཟེར་ཞིང་ཐུར་དུ་འཁྲུ་བ་དང་། ། རྒྱུ་འཁྲིལ་དགྱེ་དགུ་ལྡང་མི་ཤེས་
པ་དང་། ། རྩ་ཆུ་སྡོམ་ཞིང་ངུ་བུར་འདྲིལ་སྙམ་བྱེད། ། ལུག་པ་ཟུག་
ཆེ་རྩ་ཆུ་འཁྱེན་བུ་འོང་། །རྒྱུ་རྒན་ཞེས་བྱ་ཚ་བ་སྣོད་ལྷུང་ངམ། །
གྲང་བས་མ་ཞུ་བ་སོགས་ཉེས་གསུམ་དང་། ། ལྡན་འདུས་ལ་སོགས་
སྡོངས་ཟླ་བདུན་དུ་འདོད། ། ཟས་སྐོམ་གང་ཡང་འཁྲུ་ཞིང་ལུས་
ཟུངས་འཆག །
ཅེས་རྒྱུ་ནད་ལ་ཚ་གྲང་གཉིས་དང་རྒྱུ་འཁྲིལ་དང་ལུག་པ་བཞིར་བསྡུས་
པ་ལས། རྒྱུ་ནད་གྲང་བ་རྒྱུ་ཡུལ་ཁྲོལ་ཞིང་ཆུ་འདྲ་བེ་སྣབས་འཁྲུ་བ་དང་འོག་
རླུང་མི་ཐོན་དྲི་མ་འགྱང་བ་སྟེ་མི་ཐོན་ཞིང་ན་བ་འབྱུང་ན་གྲང་བ་དང་། ཚ་
བའི་ནད་ཡིན་ན་ལྟེ་བའི་ཉེ་འཁོར་དུ་གཟེར་ཞིང་འདྲིལ་བ་དང་དྲི་མ་སྐམ་ནས་
ཤ་རིལ་འདྲ་བ་འབྱུང་བ་དང་། ཡང་ན་གཟེར་ཞིང་ཐུར་དུ་འཁྲུ་བ་དང་། རྒྱུ་
འཁྲིལ་ལམ་སྤུ་འཁྲིལ་ནི་འོག་རླུང་མི་ཐོན་པར་འཁྲིལ་བས་དགྱེ་དགུ་དང་ལྡང་
མི་ཤེས་པ་དང༌། རྩ་ཆུ་གཉིས་ཀ་སྡོམ་ཞིང་དྲུལ་བུར་འགྲིལ་སྙམ་བྱེད། ལུག་
པའམ་ཕྱི་རུ་བྱུང་བ་ནི་ཟུག་ཆེ་ཞིང་རྩ་ཆུ་ཕྲན་བུ་འོང་། རྒྱུ་རྒན་ཞེས་བྱ་ཚ་བ་
སྣོད་དུ་ལྷུང་ངམ་གྲང་བའི་མ་ཞུ་བ་སོགས་ཉེས་གསུམ་དང་། ལྡན་པ་དང་
འདུས་པ་ལ་སོགས་སྡོང་ཟླ་བདུན་དུ་ཡོད་པ་འདོད་ཅིང་ཟས་སྐོམ་གང་ཡང་
འཁྲུ་ཞིང་ལུས་ཟུངས་དང་ལུས་སྟོབས་འཆགས་པའོ། །
ལོང་ནད་ཀྱི་རྟགས།
ལོང་ནད་ཚ་བ་ཁ་སྐམ་སྐོམ་དད་ཆེ། ། སྦོ་ཞིང་རྡུལ་ལ་ཕྱི་ས་
འགག་པར་བྱེད། ། གྲང་རྟགས་འུར་འཁྲོག་གྲང་རྗེས་ལྟེ་ཟུར་ན། །
སྦོ་ཞིང་དྲི་མ་སྐམ་མམ་ཡང་ན་འཁྲུ། །
ཞེས་ལོང་ནད་ཚ་བ་ཁ་སྐམ་སྐོམ་དད་ཆེ་བ་དང་། གསུས་པ་སྦོ་ཞིང་ཤ་
མདོག་སྨུག་ཅིང་རྡུལ་ལ་ཕྱི་ས་འགག་པར་བྱེད་ཅིང་། གྲང་རྟགས་འུར་འཁྲོག་
བྱེད་པ་དང་གྲང་བའི་རྗེས་སུ་ལྟེ་ཟུར་ནས་ན་ཟུག་བྱེད་ཅིང་། སྦོ་ཞིང་རེས་
འགའ་ཕྱི་ས་ཆེར་མི་འབྱུང་ཞིང་བྱུང་ན་དྲི་མ་སྐམ་མམ་ཡང་ན་འཁྲུ་བར་བྱེད་
དོ། །
གསང་བའི་ནད་ཀྱི་སྐོར།
ཕོ་མཚན་ནད་ཀྱི་རྟགས།
ཕོ་མཚན་ནད་ལ་རླུང་གྱུར་འགྲེང་དང་འགས། ། མཁྲིས་གྱུར་
སྐྲངས་པ་དམར་པོ་འབྲུམ་ནག་པོ། ། ཁྲག་བཅས་འཛག་ཅིང་བད་
གྱུར་གཡའ་ཞིང་སྐྲངས།
ཞེས་ཕོ་མཚན་ནད་ལ་རླུང་གྱུར་འགྲེང་དང་པགས་པ་གས་པར་བྱེད་
ཅིང་། མཁྲིས་པ་ལས་གྱུར་པ་སྐྲངས་ལ་མདོག་དམར་བོ་ཚ་བ་སྐྱེ་བ་དང་ཁྲག་
ལས་གྱུར་ན་འབྲུམ་པ་ནག་པོ་འོང་ཞིང་། ཁྲག་བཅས་འཛག་ཅིང་ཚ་བ་དང་
བད་ཀན་ལས་གྱུར་གཡའ་ཞིང་སྐྲངས་ལ་ལྕི་བའོ། །
མོ་མཚན་ནད་ཀྱི་རྟགས། །
མོ་མཚན་རླུང་གྱུར་ཁྲག་སླ་ལྦུ་བཅས་ཉུང་། ། ཡང་ན་བླུགས་
སམ་འཁྱིལ་དང་སྐྲན་དུ་འདྲིལ། ། མངལ་གྱི་ནང་དུ་སེམས་ཅན་ཡོད་
སེམས་འབྱུང་། ། མཁྲིས་གྱུར་ཟླ་མཚན་སེར་ནག་དྲི་མ་ཆེ། ། རྣག་ཏུ་
འཛག་ཅིང་ཚ་འབྲབ་ཚ་བ་ཆེ། ། བད་ཀན་གཡའ་སྐྲངས་ཟུག་ཆུང་
སྤྱིན་བག་འཛག །
94
95



ཞེས་མོ་མཚན་རླུང་ལས་གྱུར་པ་འདི་ན་ཞིང་ཚོར་བ་མེད་ཀྱང་ཟླ་མཚན་
ནམ་ཁྲག་སླ་ཞིང་ལྦུ་བ་དང་བཅས་ཉུང་ངུར་འཛག་པ་དང་ཡང་ན་ཟླ་མཚན་མི་
ཆད་པར་བླུགས་སམ་ཡང་ན་འཁྱིལ་བ་དང་སྐྲན་དུ་འདྲིལ་བ། མངལ་གྱི་ནང་
དུ་གྲོག་མ་ལྟ་བུ་སེམས་ཅན་ཡོད་སེམས་འབྱུང་བའོ། ། མཁྲིས་པ་ལས་གྱུར་པ་
ཟླ་མཚན་གྱི་མདོག་སེར་རམ་སྔོ་བའམ། ནག་ཅིང་དྲི་མ་ཆེ་བ་འཛག་གམ་རྣག་
ཏུ་འཛག་ཅིང་ཚ་འབྲབ་སྟེ་ཚ་བ་ཆེ། བད་ཀན་ལས་གྱུར་མངལ་གཡའ་བ་སྟེ་ཟ་
འཕྲུག་བྱེད་པ་དང་སྐྲངས་ཤིང་ཟུག་ཆུང་ལ་སྦྱིན་བག་ནལ་བོར་འཛག་པར་བྱེད་
དོ། །
ཐོར་བུའི་ནད་ཀྱི་སྐོར།
སྐད་འགག་ནད་ཀྱི་རྟགས།
སྐད་འགག་ཚ་གྲེ་ཚ་སྐམ་ཚིག་མི་ཐར། ། དྲག་ཤུལ་བཅུད་
གནོད་གྲང་བ་འཕེལ་འགྲིབ་ཆེ། ། གྲེ་བ་གྲ་མས་གང་སྙམ་རྩུབ་ལ་
དང་མཁྲིས་པས་རོ་ཁ་བ་དང་བད་ཀན་གྱིས་རོ་མངར་བ་དང་འདུས་པས་རོ་
དང་བྲལ་བ་སྟེ་འདི་ཡིན་མི་གསལ་བའོ། །
སྐོམ་དད་ནད་ཀྱི་རྟགས།
སྐོམ་དད་གྱེན་རྒྱུའི་རླུང་དང་ཁྲག་མཁྲིས་འཁྲུགས། ། ལྕེ་མྱུལ་
སྐད་འགག་ངོམས་པ་མེད་པར་སྐོམ། །
ཞེས་སྐོམ་དད་གྱེན་རྒྱུའི་རླུང་དང་ཁྲག་མཁྲིས་འཁྲུགས་པ་སོགས་ལས་
འབྱུང་བས་ལྕེ་མྱུལ་ལ་སྐད་འགག་ཅིང་སྐོམ་ཇི་ཙམ་འཐུངས་ཀྱང་ངོམས་པ་མེད་
པར་སྐོམ་པའོ། ། ། །
སྐྱིགས་བུའི་ནད་ཀྱི་རྟགས།
སྐྱིགས་བུ་ཟས་བྱུང་རིངས་ཐབས་ཟོས་རྗེས་འབྱུང་། ། ཕྲན་
ཚེགས་ཟས་ཟོས་རྗེས་འབྱུང་མོད་ལ་ཆད། ། ཟུང་འབྱུང་ཚིགས་རིང་
ཞུ་དུས་ཉིས་བསྟུད་འབྱུང་། ། ཆེན་པོ་ཤུགས་དྲག་མིག་ཧར་ཚིག་མི་
ཐོན། ། ཟབ་མོ་ལྟེ་བའི་འོག་ནས་བསྟུད་འབྱུང་གསང་། ། ཉམ་ཆུང་
ཟུངས་ཟད་གློ་རྡོལ་རྒས་པ་ལ། ། སྐྱིགས་བུ་ཆེན་པོ་ཤུགས་དྲག་བྱུང་
བ་སྤང་། །
ཞེས་སྐྱིགས་བུ་ཟས་བྱུང་ཞེས་པ་ཁ་ཟས་རིངས་སྟབས་ཟོས་རྗེས་འབྱུང་།
ཕྲན་ཚེགས་ནི་ཟས་ཟོས་རྗེས་ལ་འབྱུང་ཡང་མོད་ལ་ཆད་འགྲོ། ཟུང་འབྱུང་ནི་
ཚིགས་མཚམས་རིང་སྟེ་ཞུ་བའི་དུས་སུ་གཉིས་བསྟུད་ནས་འབྱུང་། ཆེན་པོ་ནི་
ཆད་དུ་མི་འདོད་པར་བསྟུད་ནས་འོང་ཞིང་ཤུགས་དྲག་ལ་མིག་ཧར་ཅིང་ཚིག་
མི་ཐོན། ཟབ་མོ་ནི་ལྟེ་བའི་འོག་ནས་བསྟུད་དེ་འབྱུང་བས་ཧིག་ཅེས་པའི་སྒྲ་
གསང་བར་འབྱུང་། ནད་རིགས་དེ་དག་ནད་པ་ཉམ་ཆུང་ཟུངས་ཟད་དང་གློ་
ཞེས་ཚ་བའི་རྟགས་མཁྲིས་གྱུར་ཚ་བ་གྲེ་བ་ཚ་ལ་སྐམ་ཞིང་ཚིག་མི་ཐར།
ཁྲག་གྱུར་དྲག་ཤུལ་གྱི་རིགས་དང་བཅུད་ཆེན་པོའི་རིགས་གནོད་ཅིང་གྲེ་བ་དམ་
པའོ། ། གྲང་བ་རླུང་ལས་གྱུར་པ་སྐད་རེས་ཆེ་རེས་ཆུང་འཕེལ་འགྲིབ་ཆེ་ཞིང་།
གྲེ་བའི་ནང་གྲ་མས་གང་སྙམ་བྱེད་ཅིང་རྩུབ་ལ་ཚ་བའོ། །
ཡིག་འཆུས་ནད་ཀྱི་རྟགས།
ཡིག་འཆུས་རླུང་གྱུར་རོ་བསྐ་མཁྲིས་པ་ཁ། ། བད་ཀན་རོ་
མངར་འདུས་པ་རོ་དང་བྲལ། །
ཞེས་ཡིག་འཆུས་རླུང་ལས་གྱུར་ཚེ་ལྕེ་ཐོག་ཏུ་ཟས་ཀྱི་རིགས་རོ་བསྐ་བ་



རྡོལ་ལུད་པ་ཁྲག་ཏུ་ལུ་བ་རྒས་པ་སོགས་ལ། སྐྱིགས་བུ་ཆེན་པོ་ཤུགས་དྲག་བྱུང་
བ་ན་ཕལ་ཆེར་གསོ་དཀའ་བས་སྤང་བར་བྱའོ། །
དབུགས་མི་བདེ་བའི་ནད་རྟགས།
དབུགས་མི་བདེ་ལ་སྤྱི་དང་བྱེ་བྲག་གཉིས། །སྤྱི་རྟགས་སྙིང་ག་
རྩིབ་ལོགས་རྒྱུངས་སམ་གཟེར། ། ལྟོ་སྦོ་དབུགས་རྒོད་ཡང་ན་གཞའ་
བར་འགྱུར། ། ཕྲན་ཚེགས་འགྲངས་ངོམས་འདུག་རྗེས་དྲག་ཤུལ་
འབྱུང་། ། མུན་ཅན་གློ་མིག་བད་ཀན་འགགས་པ་ཡིན། ། ལུད་པ་
མང་ལ་གྲེ་བ་ངར་ཞིང་འཛེར། ། ཉལ་ན་མི་བདེ་རོ་སྟོད་གཟེར་སྙམ་
བྱེད། ། དབུགས་ཆད་བད་ཀན་གློ་མིག་འགགས་པ་ཡིས། ། གྱེན་
རྒྱུའི་མཐུ་ཉམས་དབུགས་འབྱིན་མི་བདེ་ཞིང་། ། སྐད་དམའ་གཞུག་
ཆད་གསང་གཏམ་སྨྲ་བ་ཡིན། ། ཆེན་པོ་སྐད་འཛེར་མགུལ་སྐམ་ང་རོ་
ཚེ། ། བསྐྱོད་ཚེ་དབུགས་རྒོད་ལུད་པ་མང་དུ་འབྱུང་། ། གྱེན་འབྱུང་
བད་ཀན་དབུགས་རྒྱུའི་ལམ་བཀག་པས། ། ཕྱིར་འབྱིན་བདེ་ཞིང་
ནང་དུ་དབུགས་རྔུབ་དཀའ། །
ཞེས་དབུགས་མི་བདེ་བ་ལ་སྤྱི་དང་བྱེ་བྲག་གཉིས་ལས་སྤྱི་རྟགས་ནི་སྙིང་
ག་རྩིབ་ལོགས་དབུགས་ཀྱིས་རྒྱངས་སམ་གཟེར་བ་དང་། ལྟོ་བ་སྦོ་ལ་དབུགས་
རྒོད་པ་དང་ཡང་ན་དབུགས་གཞའ་བ་སྟེ་གབ་པའི་བག་ལ་ཉལ་བར་བྱེ་བྲག་
འགྱུར་བ་ཡིན་ནོ། ། ཕྲན་ཚེགས་ནི་འགྲངས་ཤིང་ངོམས་པར་འདུག་པའི་རྗེས་
ཐོག་དེར་དྲག་ཤུལ་གྱི་ལས་བྱས་པའི་རྐྱེན་གྱིས་འབྱུང་། མུན་ཅན་ནི་གློ་བའི་
བད་ཀན་གྱིས་འགག་པ་ཡིན་པས་ལུད་པ་མང་ལ་ལུད་པ་ཐོན་རྗེས་གྲེ་བ་ངར་
ཞིང་འཛེར་བ་དང་། ཉལ་ན་མི་བདེ་ཞིང་རོ་སྟོད་གཟེར་སྙམ་བྱེད། དབུགས་
ཆད་ནི་བད་ཀན་གྱིས་གློ་མིག་འགག་པ་བྱས་པ་ཡིས། གྱེན་རྒྱུའི་རླུང་གི་མཐུ་
ཉམས་ཏེ་དབུགས་འབྱིན་མི་བདེ་ཞིང་། ཁ་སྐམ་ལ་སྐད་གདངས་དམའ་བས་
གཏམ་གྱི་གཞུག་ཆད་དེ་གསང་གཏམ་སྨྲ་བ་ལྟ་བུ་ཡིན། ཆེན་པོ་ནི་སྐད་འཛེར་
ཞིང་མགུལ་བ་སྐམ་ལ་ང་རོ་ཆེ་བ་དང་འགུལ་བསྐྱོད་བྱས་ཚེ་དབུགས་རྒོད་ཅིང་
ལུད་པ་མང་དུ་འབྱུང༌། གྱེན་འབྱུང་ནི་བད་ཀན་གྱིས་དབུགས་རྒྱུ་བའི་ལམ་
བཀག་པས་དབུགས་ཕྱིར་འབྱིན་བདེ་ཞིང་ནང་དུ་དབུགས་ཐུང་ཞིང་རྩུབ་ལ་
རྔུབས་དཀའ་བའོ། །
གླང་ཐབས་ནད་ཀྱི་རྟགས།
གླང་ཐབས་རྟགས་ལ་སྤྱི་དང་བྱེ་བྲག་གཉིས། ། སྤྱི་རྟགས་ཐོག་
མ་ལྡང་ཟུག་བྱེད་སྙམ་པའི། ། ངང་ནས་དེ་མ་ཐག་ཏུ་འདྲིལ་ནས་
ན། །ཟུག་ཚེ་སྐད་འདོན་ལུས་རྔུལ་འོག་རླུང་འཁྱིལ། ། བྱེ་བྲག་སྨུག་
པོའི་ནད་གཞི་ཆེ་བའི་མི། ། མི་འཕྲོད་ཟོས་རྗེས་རྔུལ་གྲང་ལ་སོགས་
ཀྱིས། ། ཕོ་བའམ་ལོང་དུ་འགྲིལ་ཞིང་རྒྱབ་མདུན་སྦྲགས། ། སྲིན་
གླང་དཀར་མངར་གྲངས་རྗེས་ལྟེ་བའི་འོག ། དྲུ་བུར་འདྲིལ་ནས་ན་
ཞིང་ལྡང་ཟུག་ཆེ། ། མཁྲིས་ གླང་ ཆང་ སོགས་དྲོད་བཅུད་མེ་ ཉི་
དྲགས། ། ཁ་ཁ་མཁྲིས་པ་སྐྱུག་ཅིང་ལྡང་ཟུག་བྱེད། ། གླང་ཐབས་
ནད་འདི་ཉིན་ནམ་མཚན་གྱི་ཡུན། ། གཅིག་ལ་མ་ཕན་སྲེབ་པས་ཐུ་
ན་འཆི། ། དེ་ལྡོག་བཅོས་པ་སླ་བས་འཕྲལ་དུ་གསོ། །
ཞེས་གླང་ཐབས་རྟགས་ལ་སྤྱི་དང་བྱེ་བྲག་གཉིས་ལས། སྤྱིའི་རྟགས་ནི་
ཐོག་མ་ལྡང་དུབ་དང་ཟུག་བྱེད་སྙམ་པའི་ངང་ནས་དེ་མ་ཐག་ཏུ་འདྲིལ་ནས་ན།
ཟུག་ཆེ་བས་སྐད་འདོན་ཞིང་ལུས་རྔུལ་ལ་འོག་རླུང་འཁྱིལ་བའོ། ། བྱེ་བྲག་
_99



སྨུག་པོའི་ནད་གཞི་ཆེ་བའི་མི་ལ་མི་འཕྲོད་པའི་ཟས་ཟོས་རྗེས་དང་ལུས་རྡུལ་བ་
དང་ཡང་ན་གྲང་བ་སོགས་ཀྱིས་ཕོ་བའམ་ལོང་དུ་འདྲིལ་ཞིང་རྒྱབ་མདུན་སྦྲགས་
ནས་ན་བའོ། ། སྲིན་གྱི་གླང་ཐབས་ཟས་དཀར་བོའི་རིགས་དང་མངར་བོའི་
རིགས་ཟོས་པ་དང་གྲང་བའི་རྗེས་སུ་ལྟེ་བའི་འོག་ཏུ་དྲུ་བུར་ལྟར་འདྲིལ་ཞིང་
ལྡང་ཟུག་ཆེ་བ་འོང་། མཁྲིས་གླང་ནི་ཆང་སོགས་དྲོད་བཅུད་དང་མེ་ཉི་ལ་བསྲོ་
དྲགས་པ་དང་ཁ་ཁ་ཞིང་མཁྲིས་པ་སྐྱུག་ཅིང་ལྡང་ཟུག་བྱེད་པ་དང་། གླང་
ཐབས་ནད་འདི་ཉིན་ནམ་མཚན་གྱི་ཡུན། གཅིག་ལ་མ་ཕན་སྲེབ་པས་ཐུ་ན་
འཆིའོ། ། གོང་གི་ནད་རྟགས་དེ་ལས་ལྡོག་པ་བཅོས་པ་སླ་བས་འཕྲལ་དུ་གསོ་
བར་བྱ། །
སྲིན་བུའི་ནད་ཀྱི་རྟགས།
སྲིན་བུ་ཕྱིར་གནས་ཤིག་དང་སྲོ་མ་སྟེ། །ནང་སྲིན་རླུང་མཁྲིས་
བད་ཁྲག་བཞི་གསུངས་ཀྱང་། ། ཁྲག་སྲིན་གཉན་ནད་ཡ་མ་སྔར་
བཤད་ཟིན། །
ཞེས་སྲིན་བུ་ཕྱིར་གནས་པ་ཤིག་དང་སྲོ་མ་སྟེ། ནང་དུ་གནས་པའི་སྲིན་
རླུང་དང་མཁྲིས་པ་དང་བད་ཀན་དང་ཁྲག་དང་བཞི་ཡོད་པར་གསུངས་ཀྱང་།
ཁྲག་སྲིན་དང་གཉན་ནད་ཡ་མ་དཀར་ནག་ནི་སྔར་བཤད་ཟིན་པ་ལྟར་རོ། །
འཁྲུ་ནད་ཀྱི་རྟགས། །
འཁྲུ་ནད་མེ་ཉམས་བད་རླུང་གྲང་འཁྲུ་སྟེ། ། རྩམ་པ་ལྷུ་ཆུར་
སྒྲ་དང་བཅས་ཏེ་འཁྲུ། ། མཁྲིས་པ་སྣོད་ལྷུང་མཆིན་ཚད་ཐུར་བབས་
ཚ། ། དམར་སེར་དྲི་ཆེ་ཆུར་སྐྱུར་གཏིང་དུ་བྱིང་། །
ཞེས་འཁྲུ་ནད་ལ་ཕོ་བའི་མེ་དྲོད་ཉམས་པ་དང་བད་ཀན་ལས་གྱུར་པ་
100
དང་རླུང་ལས་གྱུར་པ་རྣམས་གྲང་བའི་འཁྲུ་བ་སྟེ། རྩམ་པ་དང་ལྦུ་བ་ཆུ་རུ་
འཁྲུ་བ་དང་འཁྲུ་དུས་སྒྲ་དང་བཅས་ཏེ་འཁྲུ་བ་ཡིན། མཁྲིས་པ་སྣོད་དུ་ལྷུང་བ་
ནི་འཁྲུ་མདོག་སེར་བོ་ཚ་བ་དང་བཅས་འཁྲུ་བ་དང་མཆིན་ཚད་ཐུར་དུ་བབས་
པ་ནི་འཁྲུ་མདོག་དམར་སྨུག་དུད་ཁུ་ལྟ་བུ་འཁྲུ་ཞིང་ཚ་བ་ཆེ། མཁྲིས་པ་ལས་
གྱུར་པ་མདོག་དམར་སེར་དྲི་ཆེ་མནམ་ཞིང་ཆུ་ལ་སྐྱུར་ན་གཏིང་དུ་བྱིང་བ་སྟེ་
གཏིང་དུ་འགྲོའོ། །
སྐྱུག་ནད་ཀྱི་རྟགས། །
སྐྱུག་ནད་མ་ཞུ་ལྷེན་དང་ལྕགས་དྲེག་དང་། ། ཁོང་འབྲས་བད་
སྨུག་སྲིན་བུ་སྟེང་རླུང་འཁྲུགས། ། མི་སྡུག་ཡུལ་མཐོང་ཉེས་གསུམ་
རྐྱང་དང་འདུས། ། བཅུ་གཅིག་ གསུངས་ཀྱང་རང་རང་ལེ་ འུར་
གསལ། །
ཞེས་སྐྱུག་ནད་མ་ཞུ་བ་ལྷན་ནད་དང་ལྕགས་དྲེགས་དང་། ཁོང་འབྲས་
དང་བད་སྨུག་དང་སྲིན་བུ་དང་སྟེང་རླུང་འཁྲུགས་པ་དང་མི་སྡུག་པའི་ཡུལ་
མཐོང་བ་དང་ཉེས་གསུམ་རྐྱང་བ་དང་འདུས་པ་སོགས་བཅུ་གཅིག་ཡོད་པར་
གསུངས་ཀྱང་རང་རང་གི་ལེའུར་གསལ་བ་ཡིན།
དྲི་འགག་ནད་ཀྱི་རྟགས།
དྲི་འགག་རྒྱུ་ལོང་བཤང་ལམ་སྐམ་དྲི་བསྡོམ། །
ཞེས་དྲི་འགག་རྒྱུ་ལོང་བཤང་ལམ་སྐམས་ནས་དྲི་མ་བསྡོམ་པའོ། །
གཅིན་འགག་ནད་ཀྱི་རྟགས།
གཅིན་འགག་ཟས་སྤྱོད་གདོན་གྱིས་འདུ་བ་འཁྲུགས། ། སྒང་
བའི་རྩར་ཞུགས་གཅིན་སྲི་རྡེའུ་འགག་འབྱུང་། །
101



ཞེས་གཅིན་འགག་ནི་ཟས་དང་སྤྱོད་ལམ་གདོན་སོགས་ཀྱིས་འདུ་བ་
འཁྲུགས་པས་སྣང་བའི་རྩར་ཞུགས་ནས་གཅིན་སྲི་བ་དང་རྡེའུ་སོགས་རྣམ་པ་
བརྒྱད་ཀྱིས་འགག་པ་ལས་འབྱུང་ངོ༌། །
གཅིན་སྙི་ནད་ཀྱི་རྟགས། །
གཅིན་སྙི་མངོན་ཚུལ་མལ་སྟན་གཉིད་ལ་བརྩེ། ། རྔུལ་མང་དྲི་
མནམ་ཁ་མངར་སྐྲ་སེན་རིང་། ། གྲེ་བ་རྐན་སྐམ་བསིལ་ལྕི་མཐིལ་
བཞི་ཚ། ། གཅིན་མདོག་ཉོག་ཅན་ཤུལ་ལ་སྦྲང་མ་འདུ། །
ཞེས་གཅིན་སྙིའི་མངོན་ཚུལ་མལ་སྟན་ཏེ་མལ་ ས་བཅས་ནས་གཉིད་
ཉལ་བ་བརྩེ་བ་སྟེ་འདོད་ཅིང་ལུས་ལ་རྔུལ་མང་དུ་འབྱུང་བ་ལུས་ལ་གཅིན་གྱི་དྲི་
མནམ་ཞིང་ཁ་མངལ་ལ་སྐྲ་སེན་རིང་ཞིང་། གྲེ་བ་རྐན་སོགས་སྐམ་པ་དང་ཁ་
ཟས་བསིལ་བ་འདོད་པ་དང་ལྕི་ཞིང་རྐང་ལག་གི་མཐིལ་བཞི་ཚ་ལ། གཅིན་
མདོག་ཉོག་མ་ཅན་འབྱུང་། གཅིན་པ་བཏང་བའི་ཤུལ་ལ་སྦྲང་མའི་ཚོགས་
འདུ་བ་ཡིན།
རྒྱ་ནད་ཚ་འཁྲུའི་རྟགས།
རྒྱུ་ནད་ཚ་འཁྲུ་བྲང་རྩིབ་བཤང་ལམ་ཟུག ། ལུས་སྙོམས་ཁོང་
བ་སྦོ་ཞིང་ཟས་མི་འཇུ། ། ཕོ་བ་རྒྱུ་ལོང་ན་ཞིང་འཁྲུ་བ་སྟེ། ། མ་སྨིན་
ཆུར་འབྱམས་སྨིན་པ་དེ་ལས་ལྡོག ། རླུང་གྱུར་ལྦུ་བ་སྒྲ་བཅས་ཆུ་རུ་
འཁྲུ། ། མཁྲིས་གྱུར་སེར་ནག་སྔོ་ལ་དྲི་མ་ཆེ། ། ཁྲག་གྱུར་ཁྲག་འཁྲུ་
བད་གྱུར་འབྱར་བག་ཅན། ། ཁྲག་མཁྲིས་ཚ་ལ་བད་རླུང་གྲང་བར་
བསྡུས། །
ཞེས་རྒྱ་ནད་ཚ་འཁྲུ་ནི་བྲང་དང་རྩིབ་ལོགས་ལྟོ་བ་བཤང་ལམ་བཅས་ལ་
102
ན་ཟུག་འབྱུང་ཞིང་ལུས་སྙོམ་པ་དང་ཁོང་བ་སྦོ་ཞིང་ཁ་ཟས་མི་འཇུ་ཞིང་། ཕོ་
བ་དང་རྒྱུ་ལོང་ན་ཞིང་འཁྲུ་བ་སྟེ་མ་སྨིན་པ་ལྟོ་སྦོ་དྲི་ཆུང་ངུ་ཆུར་འབྱམས་ཤིང་
སྨིན་པའི་ཚེ་དེ་ལས་མ་ཞུ་བ་མེད་པའི་ལྡོག་ཏུ་འཁྲུ། རླུང་ལས་གྱུར་པ་ནི་ལྷུ་བ་
སྒྲ་བཅས་ཆུ་རུ་འཁྲུའམ་སྐབས་སུ་གར་བོས་འགག་ཅིང་གོང་བུར་འབྱུང་བ་དང་
གཟེར་ཞིང་རྒྱུ་མ་ཆད་སྙམ་བྱེད་ཅིང་ཁ་སྐམ་ལ་བ་སྤུ་ལྡང་བ་ཡིན། མཁྲིས་པ་
ལས་གྱུར་པ་འཁྲུ་མདོག་སེར་ནག་པོ་ལ་དྲི་མ་ཆེ་བ་དང་བཤང་ཁ་ཚ་ཞིང་ལུས་
རྡུལ་ལ་ཚ་བ་སྐྱེས་ཏེ་སྐོམ་དད་ཆེ། ཁྲག་ལས་གྱུར་པ་ཁྲག་ཏུ་འཁྲུ་ཞིང་གཞང་
ཁ་འདྲུལ། བད་ཀན་ལས་གྱུར་པ་ སྐམ་ཞིང་འབྱར་བག་ཅན་འཁྲུ་བ་དང་
གཉིད་ཆེ་ལ་ཕོ་བ་ལྕི་ཞིང་ཡི་ག་འཆུས་པའོ། ། མདོར་ན་ཁྲག་མཁྲིས་ཚ་ལ་བད་
རླུང་གྲང་བར་བསྡུས་པའོ། །
དྲེག་ནད་ཀྱི་རྟགས།
དྲེག་ནད་མངོན་ཚུལ་བརླ་རྐེད་ཚིགས་རྣམས་ན། ། གཡའ་
འགུལ་ཆག་སྙམ་ཚོར་མེད་ལྕི་བ་སྟེ། ། ཡང་ཡང་ལྡང་ཞིང་སླར་ལྕི་
འགྱུར་བ་ཡིན། ། སྐྲངས་ཤིང་དམར་ལ་དྲོད་ཆེ་སྲ་ལ་རྡེབ། ། ཤིན་ཏུ་
ན་ཞིང་ཟུག་ཆེ་སྐད་ངན་འཆོར། ། ཁྱད་པར་རླུང་གྱུར་གཟེར་འཕྲོག་
འཕེལ་འགྲིབ་ བྱེད། ། མཁྲིས་ གྱུར་ དྲོད་ ཆེ་ དམར་ ལ་ རེག་ མི་
བཟོད། ། ཁྲག་གྱུར་ཚ་འབྲབ་མདོག་དམར་འདྲུལ་བར་བྱེད། །
བད་ཀན་ལས་གྱུར་གཡའ་ལྕི་ཚོར་བ་མེད། ། །
ཅེས་དྲེག་ནད་མངོན་ཚུལ་བརླ་དང་རྐེད་པ་པུས་མོའི་ཚིགས་དང་བྱིན་
པའི་ཞྭ་རྣམས་ན་ཞིང་གཡའ་བ་སྟེ་ཟ་ལ་འགུལ་བསྐྱོད་བྱས་ན་ཆག་སྙམ་བྱེད་
ཅིང་ཚོར་བ་མེད་པར་ལྕི་བ་སྟེ་བེམ་བེམ་བྱེད་པ་དེ་རྣམས་ཡང་ཡང་ལྡང་ཅིང་
103



。
སླར་ལྕི་བར་འགྱུར་བ་ཡིན། ནད་རྒྱས་ཏེ་གསར་བའི་དུས་སུ་པགས་པ་དང་
ཁྲག་ལ་གནས་པས་སྐྲངས་ཤིང་དམར་ལ་དྲོད་ཆེ་སྲ་ལ་ཧྲིབ་ཅེས་པ་གྱོང་ཞིང་
རྩུབ་པ་དང་། ཤིན་ཏུ་ན་ཞིང་ཟུག་ཆེ་བས་སྐད་ངན་འཆོར་བ་འོང་། ཁྱད་
པར་རླུང་ལས་གྱུར་པ་གཟེར་ཆེ་ཞིང་འཕྲུག་ལ་སྐྲངས་བོ་འཕེལ་འགྲིབ་བྱེད་པ་
དང༌། མཁྲིས་པ་ལས་གྱུར་པ་ནི་དྲོད་ཆེ་ཞིང་སྐྲངས་མདོག་དམར་ལ་རེག་པའི་
ཚེ་ན་ན་ཚས་མི་བཟོད་པ་འབྱུང་། ཁྲག་ལས་གྱུར་པ་ནི་ཚ་འབྲབ་བྱེད་ཅིང་
མདོག་དམར་བོ་རྣག་ ཏུ་འདྲུལ་ བར་བྱེད་པའོ། ། བད་ཀན་ལས་གྱུར་པ་
གཡའ་བ་སྟེ་ཟ་ཞིང་ལྕི་ལ་འགུལ་དཀའ་བ་དང་བེམ་པོ་ཚོར་བ་མེད་པ་འབྱུང་
ངོ༌། །
གྲུམ་བུའི་ནད་ཀྱི་རྟགས།
གྲུབ་བུའི་རྟགས་ལ་སྤྱི་དང་བྱེ་བྲག་གཉིས། ། སྤྱི་རྟགས་གྲང་
ཤུམ་ཡུན་རིང་ཤ་པགས་བརྩེ། ། གདོང་སྣུམ་མགོ་བོ་རྐེད་པ་དཔྱི་མིག་
ཟུག །ཤེད་ཆུང་སྒྱིད་སྐྱུར་ཤ་འབྲོས་རྔུལ་ཁ་སྙི། །རུས་ཚིགས་ཤ་
རུསཁོལ་ཞིང་ཆུ་རྒྱུས་གྱོང་། ། འགུལ་ཚེ་ལྷག་པར་ན་ཞིང་སྐད་ངན་
འཆོར། ། ཆུ་དམར་རྩ་འཁྱུག་ཕྲ་མགྱོགས་གཏིང་ན་རྒྱུག ། དགྱེས་
དགུ་མི་ཤེས་ཁྱད་པར་མཚན་མོ་ཐུ། ། ཉིན་གཉིད་མི་ཐུབ་མཚན་མོ་
བྱ་ལྟར་ཡེར། ། བྱེ་བྲག་གྲུམ་དཀར་ཟུག་ཆུང་རྩ་ཆུ་གྲང་། ། གྲུམ་
ནག་ཟུག་ཆེ་མདོག་ནག་རྩ་ཆུ་ཚ། ། གཡོ་སྐམ་སྣ་ཁྲག་འཛག་ཅིང་
སྙིང་མི་དགའ། ། ནད་འདི་སྔོ་ལ་ཞུགས་ན་སྐྱ་ལ་ཐོན། ། སྐྱ་ལ་
ཞུགས་ན་སྔོ་ལ་ཐོན་པ་ཙམ། །
ཞེས་གྲུམ་བུའི་ནད་རྟགས་ལ་སྤྱི་དང་བྱེ་བྲག་གཉིས། སྤྱི་རྟགས་ནི་གྲང་
ཤུམ་ཡུན་རིང་བྱེད་ཅིང་ཤ་པགས་བརྩེ་བ་དང་གདོང་ལ་སྣུམ་བག་ཆགས་པ་
མགོ་བོ་དང་རྐེད་པ་དཔྱི་མིག་རྣམས་ཟུག་པ། ཤེད་ཆུང་ལ་སྐྱིད་པ་སྐྱུར་བ་ལུས་
ཀྱི་ཤ་འབྲོས་ཤིང་རྔུལ་ཁ་སྙི་བ། རུས་ཚིགས་དང་ཤ་རུས་སོགས་ཁོལ་ཞིང་ན་བ་
དང་ཆུ་རྒྱུས་གྱོང་ལ་འགུལ་བསྐྱོད་བྱས་ཚེ་ལྷག་པར་ན་ཞིང་སྐད་ངན་འཆོར།
ཆུ་མདོག་དམར་པའམ་སེར་ཁ་ཅན་དང་བལྟ་རྩ་ནི་འཁྱུག་ལ་ཕྲ་ཞིང་མགྱོགས་
པ་དང་ཁྱད་པར་གཏིང་ན་རྒྱུག་པའོ། ། ལུས་དགྱེ་དགུ་མི་ཤེས་ཁྱད་ པར་
མཚན་མོ་ལྷག་པར་ཐུ་བ་ཉིན་མོ་གཉིད་མི་ཐུབ་ཅིང་མཚན་མོ་བྱ་ལྟར་ཡེར་
བའོ། ། བྱེ་བྲག་གི་རྟགས་ལ་གྲུམ་དཀར་ཟུག་ཆུང་རྩ་ཆུ་སོགས་ལ་གྲང་རྟགས་
སྟོན། གྲུམ་ནག་ན་ཟུག་ཆེ་བ་ཤའི་མདོག་ནག་ཅིང་རྩ་ཆུ་སོགས་ཚ་བའི་རྟགས་
སྟོན་པ་ཤ་གཡོ་བའམ་སྐམ་ལ་སྣ་ནས་ཁྲག་འཛག་ཅིང་སྙིང་མི་དགའ་བ་སོགས་
འབྱུང་བ་ཡིན། ནད་འདི་སྔོ་ལ་ཞུགས་ན་སྐྱ་ལ་ཐོན། སྐྱ་ལ་ཞུགས་ན་སྔོ་ལ་
ཐོན་པ་ཙམ་ཡིན་ནོ། །
གྲུམ་གསར་གྱི་རྟགས།
གྲུམ་གསར་རྟགས་ལ་སྤྱི་དང་བྱེ་བྲག་གཉིས། ། སྤྱི་ལ་གྲུམ་བུའི་
ནད་རྟགས་ཕྱོགས་འདྲ་ལ། ། འོན་ཀྱང་ངེས་མེད་འབབ་ལུགས་སྣ་
ཚོགས་རྟགས། ། འགའ་ཞིག་དཔྱི་དང་རྐེད་པ་བརླ་རྐང་ཟུག ། ལ་
ལ་ཟུག་མེད་བྱིང་ཞིང་ཉོབ་པའི་ཚུལ། །ཁ་ཅིག་རྙོགས་པའི་ཚུལ་སྟོན་
སྣ་ཁྲག་འཛག ། ཕལ་ཆེར་ཐོག་མ་མགོ་རྐང་ཚིགས་གཞི་ན། ། བརྩེ་
འདར་གྲང་ཤུམ་རྨི་ལམ་ཟ་ཟི་མང་། ། དེ་ནས་དཔྱི་རྐེད་པུས་མོ་
ཚིགས་ལ་འབབ། ། བབས་ཚུལ་གང་ཡང་ནད་འདི་དང་ག་བདེ། །
བྱེ་བྲག་དཀར་བོ་ཟུག་ཆུང་རྩ་ཆུ་གྲང་། ། ནག་པོ་ཟུག་ཆེ་རྩ་ཆུའི་ཚད་
105
104



a
རྟགས་ཆེ། ། གཡོའམ་ཡང་ན་སྐམ་ཞིང་པགས་པ་འཐམ། ། ལ་ལ་
སྐྱིད་ཆུ་འཁུམས་ནས་བརྐྱང་མི་ཐུབ། ། སོ་རྙིལ་རུལ་ཞིང་ཁྲག་འཛག་
འབམ་རྟགས་འདྲ། ། སྟོད་གཟེར་སྣ་ཁྲག་འཛག་དང་བར་རྟའི་
ནད། ། དམུ་རྫིང་ལ་སོགས་བླ་གཉན་འདི་ལ་སྡང་། །།
ཞེས་གྲུམ་གསར་རྟགས་ལ་སྤྱི་དང་བྱེ་བྲག་གཉིས། སྤྱི་ལ་གྲུམ་བུའི་ན་
ལུགས་དང་རྟགས་སོགས་ཕྱོགས་འདྲ་ལ། འོན་ཀྱང་ངེས་པ་མེད་པར་འབབ་
ལུགས་ཀྱི་དབང་གིས་སྣ་ཚོགས་པའི་རྟགས་སྟོན། འགའ་ཞིག་དཔྱི་དང་རྐེད་
པ་བརླ་རྐང་ལ་ཟུག་གཟེར་ཆེ་བ་དང་ལ་ལ་ཟུག་མེད་ཀྱང་བྱིང་ཞིང་ཉོབ་པའི་
ཚུལ་སྟོན་པ་དང་ཁ་ཅིག་ཁམས་འཁྲུགས་ཏེ་རྙོགས་པའི་ཚུལ་སྟོན་ཞིང་སྣ་ཁྲག་
འཛག ཕལ་ཆེར་ལ་ ཐོག་མར་རྐང་ལག་གི་ཚིགས་གཞི་ན་བ་དང་ལུས་ཀྱི་
པགས་པ་བརྩེ་ཞིང་འདར་ལ་གྲང་ཤུམ་བྱེད་ཅིང་རྨི་ལམ་ཟ་ཟི་མང་། དེ་ནས་
དཔྱི་རྐེད་དང་པུས་མོའི་ཚིགས་ལ་འབབ་པ་ཡིན་ནོ། ། བབས་ཚུལ་གང་ཡིན་
ཡང་ནད་འདི་དང་ག་བདེ་ལ། བྱེ་བྲག་དཀར་བོའི་རིགས་ནི་ན་ཟུག་ཆུང་ལ་རྩ་
ཆུ་ལ་གྲང་རྟགས་ཡོད། ནག་པོའི་རིགས་ཟུག་ཆེ་ཞིང་རྩ་ཆུའི་རྟགས་ནི་ཚད་
རྟགས་ཆེ་བ་དང་ལུས་ཀྱི་ཆ་གང་དུ་བབ་པའི་གནས་སོགས་གཡོ་བའམ་ཡང་ན་
སྐམ་ཞིང་པགས་པ་འཐམ། ལ་ལ་སྐྱིད་ཆུ་འཁུམས་ནས་བརྐྱང་མི་ཐུབ་ཅིང།
སོ་རྙིལ་རུལ་ ཞིང་ཁྲག་འཛག་ པ་ སོགས་ འབམ་ རྟགས་དང་འདྲ་བ་འབྱུང་།
སྟོད་གཟེར་དང་སྣ་ཁྲག་འཛག་པ་དང་བར་རྟའི་ནད་དང་དམུ་རྫིང་ལ་སོགས་
བླ་གཉན་འདི་ལ་སྡོང་བ་ཡོད་དོ། །
ཆུ་སེར་ནད་ཀྱི་རྟགས།
ཆུ་སེར་ནད་ལ་སྤྱི་དང་བྱེ་བྲག་གཉིས། །སྤྱི་རྟགས་ཟ་འཕྲུག་
ཐོར་བ་ལེབ་མོར་འབྱུང་། ། སྐབས་སུ་ལུས་ཀུན་སྦོ་ཞིང་སྐྲངས་པ་
དང་། །ཤ་མདོག་སྔོ་ལ་རྩུབ་ཅིང་འབྲུམ་པ་འོང་། །གྲ་མ་ཕུབ་མས་
རེག་ན་ཟ་འཕྲུག་བྱེད། ། སྐྲ་དང་སྨིན་མ་བྱི་ཞིང་འདྲུགས་པ་འོ། །
ཁྱད་པར་ཆུ་སེར་དཀར་བོ་རྩ་ཆུ་གྲང་། ། ནམ་ཞོད་རླན་དུགས་ཆུར་
ཞུགས་གྲང་ཚེ་ལྡང་། ། ལུས་དྲོས་དྲོད་བཅུད་ཟོས་རྗེས་བདེ་བར་
མངོན། ། ཆུ་སེར་ནག་པོ་རྩ་ཆུ་ཚ་བ་སྐྱེ། ། མེ་ཉིས་དྲོས་ཤིང་ཆང་
འཐུངས་སྟོན་དུས་ལྡང་། ། ཆུ་སེར་པགས་གྲམ་ཁྱད་པར་ཟ་འཕྲུག་
བྱེད། །ཐོར་ཆུང་མང་ལ་འཕྲུག་ན་ཆུ་སེར་འཛག ། པགས་མདོག་
སྔོ་རྩུབ་གྱོང་ལ་སྲིན་ཐོར་མང་། །ཚིགས་ཞུགས་གསོབ་ཅིང་སྦོ་ལ་
གཡོ་བའོ། །
ཞེས་ཆུ་སེར་ནད་ཀྱི་རྟགས་ལ། ཆུ་སེར་ནད་ལ་སྤྱི་དང་བྱེ་བྲག་གི་
རྟགས་གཉིས་ལས། དང་བོ་སྤྱི་རྟགས་ཟ་འཕྲུག་བྱེད་ཅིང་ཐོར་བ་ལེབ་མོ་
འབྱུང་བ་དང་། སྐབས་ སྐབས་སུ་ལུས་ཀུན་སྦོ་ཞིང་སྐྲངས་པ་དང་། ཤ་
མདོག་སྔོ་ལ་རྩུབ་ཅིང་འབྲུམ་པ་འོང་བ་། གྲ་མ་དང་ཕུབ་མ་ཞེས་སྲན་ཕུབ་ལྟ་
བུས་རེག་ན་ཟ་འཕྲུག་བྱེད་ཅིང་། སྐྲ་དང་སྨིན་མ་གཉིས་བྱི་ཞིང་འདྲུགས་པ་
སོགས་ཀྱི་ནད་ རྟགས་འོང་ཞེས་ སྤུ་ རྩ་ བ་ ནས་ འདོན་ ཞིང་ དེའི་ ཤུལ་ རུལ་
བའོ། ། ཤུ་བ་འབྱུང་ནི་ཞྭ་བཞི་རྣམས་སུ་འབྱུང་། ཁྱད་པར་ཆུ་སེར་དཀར་
བོའི་རྟགས་རྩ་ཆུ་གཉིས་ཀར་གྲང་བའི་རྟགས་འབྱུང་ལ་ནམ་ཞོད་ཀྱི་རླན་དུགས་
དང་ཆུར་ཞུགས་ནས་གྲང་བའི་ཚེ་ལྡང་ཞིང་ལུས་དྲོས་པ་དང་དྲོད་བཅུད་ཟོས་
རྗེས་བདེ་བར་མངོན་ནོ། ། ཆུ་སེར་ནག་པོའི་རྟགས་རྩ་ཆུ་གཉིས་ལ་ཚ་བ་སྐྱེ་
ཞིང་མེ་དང་ཉི་མས་དྲོས་ཤིང་ཆང་འཐུང་བའི་རྗེས་དང་སྟོན་གྱི་དུས་སུ་ལྡང་བ་
107
106



འཇུག་སྒོའི་དབང་གིས་ཆུ་སེར་འདི་པགས་པར་གྲམས་པས་ཁྱད་པར་དུ་ཟ་
འཕྲུག་བྱེད་ཅིང་ལུས་ལ་ ཐོར་བ་ཆུང་ངུ་མང་དུ་འབྱུང་ལ་འཕྲུག་ན་ཆུ་སེར་
འཛག་པ་དང་པགས་མདོག་ཀྱང་སྔོ་ཞིང་རྩུབ་ལ་གྱོང་བ་སྲིན་ཐོར་མང་བོ་
འབྱུང་། ཚིགས་ལ་ཞུགས་ན་ཚིགས་པའི་ཁ་གསོབ་ཅིང་སྦོ་ལ་གཡོ་བའོ། །
རྩ་དཀར་ནད་ཀྱི་རྟགས།
རྩ་དཀར་ཁ་མིག་ཡོ་ལ་སླེ་ཞིང་འཕྲིག ། དྲན་ཉམས་སྐྱུགས་
སམ་ཡང་ན་དབང་བོ་འཁྲུལ། ། ཡན་ལག་བཤལ་ལྗིད་ཚོར་བྲལ་ཉིང་
ལག་འདར། ། རེངས་འཁུམས་རྭ་ལྟར་དགྱེ་འམ་གཞུ་ལྟར་གུག །
ཚ་འམ་གྲང་ངམ་དྲི་ཆུ་རླུགས་སམ་སྡོམ། ། དེ་སོགས་ངོ་མཚར་ནད་
རྟགས་དུ་མ་སྟོན། ། ནད་འདིའི་རྟགས་ཐབས་མི་ཤེས་གཟའ་རུ་
འཁྲུལ། ། འོན་ཀྱང་ཚ་ན་དྲོད་ཆེ་ཟུག་གཟེར་ཆེ། ། གྲང་ན་སྐྲངས་
ཤིང་དྲོད་ཆུང་ཤེས་པ་འཁྲུལ། ། སྟོབས་ལྡན་འཆི་ལ་འབྲིང་ནི་བཅོས་
པས་ འཚོ། ། ཚབས་ ཆུང་ ཡུན་ ལོན་ རང་ བཞིན་ འཚོ་ བར་
གསུངས། ། .
ཞེས་རྩ་དཀར་གྱི་སྤྱི་རྟགས་ནི་མགོ་དང་རོ་སྟོད་ན་ཞིང་ཁ་མིག་སོགས་ཡོ་
ལ་སླེ་ཞིང་ཞེས་པ་ཀྱོག་ཀྱོག་པོ་འགྱུར་ཞིང་འཕྲུག འཕྲིག་ཅེས་པ་ལུས་ཀྱི་ཤ་སྣ་
འགུལ་བའོ། ། ར་རོ་ལྟར་སྨྱོ་ཞིང་དྲན་པ་ཉམས་པ་ཁ་ལྐུགས་སམ་ཡང་ན་
དབང་བོ་འགྲིབ་པའམ་འཁྲུལ་བ། ཡན་ལག་བཤལ་ཞིང་སྦྲིད་དེ་ཚོར་བ་དང་
བྲལ་ཞིང་ཉིང་ལག་འདར་བ་དང༌། རེངས་ཤིང་འཁུམས་པས་རྭ་ལྟར་དགྱེ་
བའམ་གཞུ་ལྟར་གུག་པ་དང་ལུས་ཀྱི་དྲོད་མེ་ལྟར་ཚ་བའམ་ཡང་ན་དྲོད་དང་
བྲལ་ཏེ་རྡོ་ལྟར་གྲང་ངམ་དྲི་ཆུའི་རྒྱུན་ལུགས་སམ་རྒྱུན་གཉིས་སྡོམ་པའོ། ། དེ་
108
སོགས་ངོ་མཚར་ནད་རྟགས་དུ་མ་སྟོན་པར་བྱེད་པ་ཡིན། ནད་འདིའི་རྟགས་
ཐབས་མི་ཤེས་པ་འགས་གཟའ་རུ་འཁྲུལ་བའང་ཡོད། འོན་ཀྱང་ཚ་ན་དྲོད་ཆེ་
བ་དང་ཟུག་གཟེར་ཆེ་བ་སོགས་འབྱུང་། གྲང་ན་སྐྲངས་ཤིང་དྲོད་ཆུང་ལ་ཤེས་
པ་འཁྲུལ་བ་དང་། སྟོབས་ལྡན་འཆི་བར་འགྱུར་ལ་འབྲིང་ནི་བཅོས་པས་འཚོ།
ཚབས་ཆུང་ཡུན་རིང་ལོན་ནས་རང་བཞིན་གྱིས་འཚོ་བར་གསུངས་སོ། །
མཁལ་རྩ་བྲལ་བའི་ནད་རྟགས།
མཁལ་རྩ་བྲལ་བ་ཞེས་པ་དེའི་རྟགས་སུ། ། དགྱེ་དགུ་འགྲོ་
འདུག་ལ་ སོགས་ དཀའ་ བ་ ཡི། ། མི་ བཟོད་ནད་ཀྱི་རྒྱུ་དེ་ཚ་ན་
འང་། ། གནས་ཀྱི་དབང་གིས་དབྱེ་བ་ཚ་གྲང་གཉིས། ། ཁྲག་གྱུར་ཚ་
བ་ཆུ་སེར་རླུང་གྱུར་གྲང་། །རྩ་ཆུའི་སྒོ་ནས་ཚ་གྲང་ནད་ངོས་
བཟུང་། །
ཞེས་མཁལ་རྩ་བྲལ་བ་ཞེས་པ་དེ་རྟགས་སུ། ལུས་དགྱེ་དགུ་དང་འགྲོ་
འདུག་ལ་སོགས་པ་དཀའ་བའི། ན་བའི་ཟུག་གཟེར་མི་བཟོད་ནད་ཀྱི་རྒྱུ་དེ་ཚ་
བ་ཡིན་ནའང་། གནས་ཀྱི་དབང་གིས་དབྱེ་བ་ཚ་བ་དང་གྲང་བ་གཉིས་སུ་ཡོད།
ཁྲག་ལས་གྱུར་པ་ནི་ཚ་བ་དང་ཆུ་སེར་དང་རླུང་ལས་གྱུར་པ་གྲང་བ་ཡིན།
བལྟ་རྩ་དང་ཆུས་ཚ་གྲང་གི་སྒོ་ནས་ནད་ངོས་བཟུང་བར་བྱ།
པགས་ནད་ཀྱི་རྟགས།
པགས་ནད་ཤ་བཀྲ་གླང་ཤུ་འཛེར་བ་དང་། །ཟ་རྐོང་ཤུ་བ་
སྲིན་ཐོར་ངོ་ཤིག་དང་། ། ཁབ་དང་ཁྱེ་མ་རྣམས་ལས་ཤ་བཀྲ་ནི། །
པགས་པའི་མདོག་འགྱུར་ཁྲ་བོར་སོང་བ་སྟེ། ། རླུང་གྱུར་སྨུག་ནག་
རྩུབ་ལ་མཁྲིས་གྱུར་ནི། ། བ་སྤུ་འབྱི་ཞིང་དམར་ལ་ཚ་འབྲབ་བྱེད། །
109



བད་ཀན་ལས་གྱུར་གཡའ་ཞིང་སྐྱ་ལ་མཐུག ། གླང་ཤུ་པགས་མདོག་
སྐྱ་བོ་སེང་སེང་ལ། ། འབྲུམ་ཆུང་སྐྱ་སོབ་འབྱུང་བས་བས་ལྡགས་
ཟེར། ། མཛེར་བ་རྐང་མཐིལ་སོགས་འབྱུང་མཛེར་ནག་དང་། །
མཛེར་བ་རང་བཞིན་པར་ནི་དཀར་བོར་བཤད། ། ཟ་རྐོང་སྤུ་བྱི་
མདོག་སྔོ་འགོས་མཆེད་སྐྱེན། ། འདི་ལས་རྔོ་དང་ཟ་འཕྲུག་རིགས་
ཀྱང་འབྱུང་། །ཤུ་བ་པགས་པ་གས་རྩུབ་དྲོད་ཚ་འམ། །ཡང་ན་
གྲང་གཡའ་བ་སྟེ་ཟ་འཕྲུག་འདོད། ། སྲིན་ཐོར་ཐོར་བ་རྩེ་དཀར་ནག་
ཆོལ་འབྱུང་། ། ངོ་ཤིག་གདོང་ལ་སྨེ་བ་ལྟ་བུ་ནི། ། སྲབ་མོས་ཁྱབ་སྟེ་
ངོ་ཁབས་གྲོ་ཐིག་ཟེར། ། ཁབས་ནི་པགས་མདོག་དཀྱུས་དང་མི་འདྲ་
བར། ། སྐྱ་ཐེར་སྣ་ཚོགས་འཆར་ལ་ཁྱེ་མ་ནི། ། ཤ་མདོག་གཅིག་གིས་
མ་ཁེབས་སྲུབས་ལུས་པ། ། ཡིན་པར་ལེགས་བཤད་བེ་སྔོན་གཞུང་
ལས་གསལ། ། མཛེར་བ་དཀར་འཇམ་ཆུང་བ་ལུག་མཛེར་དང་། །
མདོག་ནག་ཆེ་བ་ར་མཛེར་ཡིན་པར་བཤད། །
ཅེས་པགས་ནད་ཀྱི་དབྱེ་བ་ཤ་བཀྲ་དང་གླང་ཤུ་འཛེར་བ་དང་། ཟ་
ཀོང་དང་ཤུ་བ་སྲིན་ཐོར་ངོ་ཤིག་དང་། ཁབས་དང་ཁྱེ་མ་རྣམས་དགུ་ཡོད་པ་
ལས་ཤ་བཀྲ་ནི། པགས་པའི་མདོག་འགྱུར་ནས་ཁྲ་བོར་སོང་བ་སྟེ། དེ་ཡང་
རླུང་ལས་གྱུར་པ་པགས་མདོག་སྨུག་ནག་རེག་བྱ་རྩུབ་ལ་མཁྲིས་པ་ལས་གྱུར་པ་
ནི་བ་སྤུ་འབྱི་ཞིང་མདོག་དམར་ལ་ཚ་འབྲབ་བྱེད། བད་ཀན་ལས་གྱུར་པ་
གཡའ་ཞིང་མདོག་སྐྱ་ལ་མཐུག་པོ་ཆགས་པ་ཡིན། གླང་ཤུ་ནི་པགས་མདོག་སྐྱ་
བོ་སེང་སེང་པོ་ལ་གཞིགས་ནས་འབྲུམ་ཆུང་སྐྱ་སོབ་འབྱུང་བས་བས་ལྡགས་ཀྱང་
ཟེར། མཛེར་བ་རྐང་མཐིལ་སོགས་འབྱུང་བ་རྒྱ་མཛེར་ནག་པོ་དང་། མཛེར་
110
བ་རང་བཞིན་པ་ལ་ནི་དཀར་བོར་བཤད། ཟ་རྐོང་ནི་བ་སྤུ་བྱི་ཞིང་མདོག་སྔོ་
ལ་འགོས་མཆེད་སྐྱེན་པ་དང་འདི་ལས་སྔོ་དང་ཟ་འཕྲུག་གི་རིགས་ཀྱང་འབྱུང་།
ཤུ་བ་ནི་པགས་པ་གས་ཤིང་རྩུབ་པ་དང་དྲོད་ཆེ་བའམ་ཡང་ན་གྲང་ཞིང་གཡའ་
བ་སྟེ་ཟ་ལ་འཕྲུག་སྙིང་འདོད། སྲིན་ཐོར་ནི་ཐོར་བ་རྩེ་དཀར་ཞིང་ནག་པ་ཆོལ་
ལེ་བ་འབྱུང་། ངོ་ཤིག་ནི་གདོང་ལ་སྨེ་བ་ལྟ་བུ་སྲབ་མོས་ཁྱབ་སྟེ་ངོ་ཁབས་ལ་གྲོ་
ཐིག་ཅེས་ཀྱང་ཟེར། ཁབས་ནི་པགས་མདོག་དཀྱུས་དང་མི་འདྲ་བར། སྐྱ་
ཐེར་སྣ་ཚོགས་འཆར་བ་ཡིན་ལ་ཁྱེ་མ་ནི། ཤ་མདོག་གཅིག་གིས་མ་ཁེབས་པ་
སྲུབས་ལུས་པ་འདྲ་བ། ཡིན་པར་ལེགས་བཤད་བོ་སྔོན་གཞུང་ལས་གསལ།
མཛེར་བ་དཀར་ཞིང་འཇམ་ལ་ཆུང་བ་ནི་ལུག་མཛེར་དང༌
། མདོག་ནག་ལ་ཆེ་
བ་ར་མཛེར་ཡིན་པར་བཤད་དོ། །
ཚེར་ལྷོག་ནད་ཀྱི་རྟགས། །
ཚེར་ལྷོག་ཚེར་རིགས་ལུས་ཀྱི་གར་ཟུག་ཀྱང་། ། བརླན་དང་ཆུ་
བརྒལ་གདོན་གྱིས་ལྡོག་ཐབས་སྐྲངས། ། ཁྲག་ཝ་གློ་བ་ཁྲག་བརྐྱངས་
མདོག་ལྟ་བུ། ། དེ་ཡི་རྟགས་ནི་རྩ་ལ་ཤོར་བ་ཡིན། ། ཚ་ཚ་ལྟར་འཕྲོ་
སྐར་མདའ་ལྟར་ཡལ་དང་། ། བྱི་ཁུང་ལྟར་ཁྲིད་མེ་ལྟར་འབར་སོགས་
སོ། ། །
ཞེས་ཚེར་ལྷོག་ཚེར་རིགས་ལུས་ཀྱི་གར་ཟུག་ཀྱང་། བརླན་དང་ཆུ་ལ་
བརྒལ་བ་དང་ གདོན་ སོགས་ ཀྱིས་ ལྷག་ ཐབས་ སུ་ སྐྲངས་པ་དང་། སྐྲངས་
མདོག་དེ་ཁྲག་ལྔ་དང་གློ་བ་ཁྲག་གིས་བརྒྱང་བའི་མདོག་ལྟ་བུ་འབྱུང་ཞིང་། དེ་
ཡི་རྟགས་ནི་རྩ་ལ་ཤོར་བ་ཡིན་ན། ཚ་ཚ་ལྟར་འཕྲོ་བ་དང་སྐར་མདའ་ལྟར་
ཡལ་བ་དང་
། བྱི་ཁུང་ལྟར་ཁྲིད་ཅིང་མེ་ལྟར་འབར་བ་སོགས་སྣ་ཚོགས་ཡོད།
111



ལྷན་སྐྱེས་རྨའི་སྐོར།
འབྲས་ནད་ཀྱི་རྟགས།
ལྷན་སྐྱེས་རྨ་ནད་འབྲས་ནད་ཅེས་བྱ་བ། ། སྐྲངས་པ་སྲ་བརྟན་
ཉུང་གཤེར་འཁྱགས་པ་འདྲ། ། བྱུག་ལུམས་ཞི་དཀའ་ཟུག་ཆུང་ཡུན་
རིང་ཞེན། ། རྨ་འབྲས་གཏིང་མཁྲེགས་ཤ་འུ་གསོ་བ་དཀའ། ། རུས་
འབྲས་ཤ་འུ་མི་ཆགས་རུས་མདོག་ཉམས། ། གང་ཡང་གནད་སྟེང་
བྱུང་ན་གསོ་དཀའ་གསུངས། ། ནང་འབྲས་མི་མངོན་གཏིང་ནུབ་
ཟས་ལ་ འཁྲེན། ། སྨིན་ ནས་ གྱེན་ ཐུར་ གཉིས་ ཀར་ རྣག་ རྡོལ་
འགྱུར། །
ཞེས་ལྷན་སྐྱེས་རྨ་ནད་འབྲས་ནད་ཅེས་བྱ་བ། སྐྲངས་པ་སྲ་བ་དང་
བརྟན་པ་ཉུང་གཤེར་འཁྱགས་པ་དང་འདྲ་བ། བྱུག་ པ་ དང་ལུམས་དང་
འབྲས་འདུལ་གྱི་བཅོས་སོགས་ཀུན་གྱིས་ཞི་དཀའ་བ་ཟུག་ཆུང་བ་དང་ཡུན་རིང་
དུ་ཞེན་ལ། རྨ་འབྲས་ནི་གཏིང་མཁྲེགས་ ཤའུ་གསོ་བ་དཀའ་བ་དང་རུས་
འབྲས་ནི་ཤ་འུ་མི་ཆགས་རུས་མདོག་ཉམས་པ་དང་གང་ཡང་རྩ་གནད་སྟེང་དུ་
བྱུང་ན་གསོ་དཀའ་གསུངས། ནང་འབྲས་ནི་མི་མངོན་ཞིང་གཏིང་དུ་ནུབ་པ་
དང་ཟས་ལ་འཁྲེན་པ་སྟེ་སྲེད་པ་སྨིན་ནས་གྱེན་ཐུར་གཉིས་ཀར་རྣག་རྡོལ་བར་
འགྱུར།
གཞང་འབྲུམ་གྱི་རྟགས། །
གཞང་འབྲུམ་བཤང་ལམ་འབྲུམ་པས་གང་ཞིང་གཟེར། །
བད་གྱུར་འབྲུམ་པ་མདོག་དཀར་རླུང་གྱུར་ནག ། ཁྲག་གྱུར་དམར་
ལ་མཁྲིས་གྱུར་དམར་སེར་སྟེ། ། ཕྱི་མ་གཉིས་ལ་ཁྲག་དང་ཆུ་སེར་
112
འཛག ། ཕྱིར་བྱུང་གསོ་སླ་ནང་གནས་གསོ་བ་ཙམ། ། བར་དུ་བྱུང་
བ་ལོ་འདས་གསོ་བ་དཀའ། །
ཞེས་གཞང་འབྲུམ་ནི་བཤང་ལམ་དུ་འབྲུམ་པས་གང་ཞིང་གཟེར་བ་
དང་། བད་ཀན་ལས་གྱུར་པ་འབྲུམ་པའི་མདོག་དཀར་བོ་འབྱུང་བ་དང་རླུང་
ལས་གྱུར་པའི་འབྲུམ་བུའི་མདོག་ནག་པོ་འབྱུང་བ་དང་། ཁྲག་ལས་གྱུར་པ་
འབྲུམ་མདོག་དམར་བ་འབྱུང་ལ་མཁྲིས་པ་ལས་གྱུར་པ་དམར་སེར་རམ་སྔོ་ལ་
ཁྲག་སླ་མོ་འཛག་ པ་ སྟེ། ཕྱི་མ་གཉིས་ལ་ཁྲག་དང་ཆུ་སེར་འཛག་པ་དང་།
ཕྱིར་བྱུང་ན་གསོ་སླ་བ་དང་ནང་ལ་གནས་པ་གསོ་བ་ཙམ་དང་། བར་དུ་བྱུང་
བ་ལོ་འདས་པ་ནི་གསོ་བ་དཀའ་བའོ། །
མེ་དབལ་གྱི་རྟགས།
མེ་དབལ་རླུང་གྱུར་འདར་བརྩེ་སྐྲངས་གཟེར་འཁྱུག ། མཁྲིས་
གྱུར་ཚ་དམར་མྱུར་མཆེད་ཁ་ཁ་སྐོམ། ། བད་གྱུར་གཡའ་འཇམ་མགོ་
རྐང་ཚིགས་གཞི་ན། ། མཚོན་བྱུང་རིམས་འདྲ་འབྲུམ་དམར་ཚ་བས་
ཁྱབ། ། ཕྱིར་བྱུང་མེས་འཚིག་རྨ་དང་འདྲ་སྟེ་མཆེད། ། ནང་གནས་
གློ་སྙིང་ཚ་གདུང་མྱོས་པར་འགྱུར། ། སྟོབས་ཉམས་གནས་དེར་ཚ་
གཟེར་སྐོམ་དད་ཆེ། །
ཞེས་རླུང་ལས་གྱུར་པའི་མེ་དབལ་གྱི་རྟགས་ནི་འདར་ཞིང་བརྩེ་ལ་ལུས་
སྐྲངས་ཤིང་གཟེར་འཁྱུག་པ་དང་། མཁྲིས་པ་ལས་གྱུར་པའི་མེ་དབལ་ གྱི་
རྟགས་ནི་ཚ་བ་སྐྱེ་བ་དང་འབྲུམ་མདོག་དམར་བོ་མྱུར་དུ་མཆེད་པ་ཅན་འབྱུང་
བ་དང་། ཁ་ཁ་ཞིང་སྐོམ་དད་ཆེ་བ་བཅས་ཡིན། བད་ཀན་ལས་གྱུར་པའི་མེ་
དབལ་གྱི་རྟགས་ནི་གཡའ་བ་སྟེ་ཟ་འཕྲུག་འབྱུང་ཞིང་འཇམ་པ་དང་མགོ་དང་
113



རྐང་ལག་ཚིགས་གཞི་ན་བ་དང་མཚོན་ལས་བྱུང་བའི་མེ་དབལ་ནི་ན་ཚུལ་
རིམས་དང་འདྲ་ལ་འཁྲུ་མདོག་དམར་ཞིང་ཚ་བས་ཁྱབ་པ་བཅས་ཡིན། ཕྱི་རུ་
བྱུང་བའི་མེ་དབལ་པགས་ཐོག་ཏུ་བྱུང་ན་མེས་ཚིག་པའི་རྨ་དང་འདྲ་སྟེ་མཆེད་
པ་དང་། ནང་གནས་ཀྱི་མེ་དབལ་གློ་སྙིང་སོགས་ལ་བྱུང་ན་ཚ་བ་དྲག་པོས་
གདུང་ཞིང་མྱོས་པར་འགྱུར་བ་དང་ལུས་སྟོབས་ཉམས་ཤིང་གང་དུ་བྱུང་བའི་
གནས་དེར་ཚ་གཟེར་འབྱུང་ལ་སྐོམ་དད་ཆེ་བ་བཅས་ཡིན།
སུར་ཡའི་རྟགས། །
སུརྱ་གློ་བའི་སུརྱ་མཆན་འོག་གམ། ། ནུ་མའི་སྟེང་སྐྲངས་གློ་
མང་སྟོད་དུ་གཟེར། ། མཆིན་ པ་ མཆིན་ སྟེང་སྐྲངས་ ལ་ ཉལ་མི་
ཤེས། ། མཁལ་མ་ན་ཞིང་སྟེང་སྐྲངས་དྲི་ཆུ་སྲི། ། ཕོ་ལོང་སྦོ་འཁྲོག་
རང་རང་སྟེང་དུ་སྐྲངས། ། ཀུན་ཀྱང་སྨིན་ནས་རྣག་ཁྲག་ཤ་རུལ་
འཛག །
ཅེས་སུར་ཡ་ གློ་བའི་སུར་ཡ་མཆན་འོག་གམ། ནུ་མའི་སྟེང་སོགས་
སྐྲངས་ཤིང་གློ་མང་དུ་ལུ་བ་དང་ལུས་སྟོད་དུ་གཟེར་བ་ཡིན། མཆིན་པའི་སུར་
ཡནི་མཆིན་པའི་སྟེང་དུ་སྐྲངས་ལ་ཕལ་ཆེར་གཟེར་ནས་ན་བ་སོགས་ཉལ་མི་
ཤེས་བ་འོང་། མཁལ་མའི་སུར་ཡ་མཁལ་མ་ན་ཞིང་སྟེང་དུ་སྐྲངས་པ་དང་དྲི་
ཆུ་སྲི་བ་འབྱུང་། ཕོ་བ་དང་ལོང་ཁའི་སུར་ཡ་ནི་སྦོ་ཞིང་འུར་འཁྲོག་བྱེད་པ་
རང་རང་སྟེང་དུ་སྐྲངས་པ་སོགས་འབྱུང་། ཀུན་ཀྱང་སྨིན་ནས་རྣག་ཁྲག་དང་
ཤ་རུལ་སོགས་འཛག་པ། སྐབས་སུ་ནང་དུ་གསོག་ཅིང་གློ་སློང་ལ་ལྡང་བར་
བྱེད་པ་སོགས་ཀྱི་ནད་རྟགས་ཀྱང་འབྱུང་ངོ་། །
རྨེན་བུའི་ནད་རྟགས།
ཆེན་བུ་རླུང་གྱུར་སྐྲངས་ཆེ་ལྒང་བུས་འདྲ། ། མཁྲིས་གྱུར་མིག་
སེར་དྲོད་ཆེ་ཚ་ ལ་ རྣག ། ཁྲག་གྱུར་ དྲོད་ཆེ་ཚ་ དམར་རྩ་ཐོག་
འབྱུང་། ། བད་ཀན་ཟུག་ཆུང་སྲ་བསིལ་སྐྱ་བ་ཡིན། །ཤ་ཆེན་སྲ་ལ་
རྒྱུ་ཆེ་འཇམ་ཞིང་སྣུམ། ། ཚིལ་ཆེན་མདོག་དཀར་བསིལ་ཞིང་འཕེལ་
འབྲི་བྱེད། །རྩ་ཆེན་རྩ་སྟེང་སྙི་ལ་འགུལ་བ་འོ། ། འབྲས་ཕྲེང་སྲ་
འདྲིལ་གཏིང་ཟུག་འཕེལ་འབྲི་ཆུང་། །ཁ་ཅིག་རང་བཞིན་ཞི་འམ་
འཕེལ་རྒྱས་བྱེད། ། ལ་ལ་སྨིན་དཀའ་ལ་ལ་མྱུར་དུ་རྣག ། སྲ་ལ་སྨིན་
དཀའ་ཉུང་གཤེར་འཁྱགས་འདྲ་དང༌། ། འབྲོས་ཤིང་འཕེལ་རྐྱེན་
འགས་པ་སྤང་བར་བྱ། །
ཞེས་རླུང་ལས་གྱུར་པའི་རྨེན་ནི་སྐྲངས་པ་རྒྱ་ཆེ་བ་ལྒང་བ་བུས་པ་དང་
འདྲ་བར་གཡོ་བ་འབྱུང༌། མཁྲིས་པ་ལས་གྱུར་གྱི་ཆེན་ནི་མིག་སེར་ལ་དྲོད་ཆེ་
བ་དང་ཚ་ལ་ན་ཟུག་ཆེ་བ་རྣག་ཏུ་འདུལ་བ་སོགས་ཡིན། ཁྲག་ལས་གྱུར་པའི་
ཆེན་ནི་དྲོད་ཆེ་ཞིང་ཚ་བ་སྐྱེ་ལ་མདོག་དམར་བ་རྩ་ཐོག་ཏུ་འབྱུང་བ་སོགས་སྲིད།
བད་ཀན་གྱི་མེན་ནི་ན་ཟུག་ཆུང་བ་སྐྲངས་པ་སུ་ལ་བསིལ་བ་སྨིན་དཀའ་བ་
མདོག་སྐྱ་བ་བཅས་ཡིན། ཤ་ཆེན་ནི་སྐྲངས་པ་སྲ་ལ་རྒྱ་ཆེ་བ་སྐྲངས་པ་འཇམ་
ཞིང་རྩ་རིལ་མང་ལ་སྣུམ་པའོ། ། ཚིལ་ཆེན་ནི་མདོག་དཀར་ལ་བསིལ་ཞིང་ཤ་
ཉམས་ཆུང་བ་འཕེལ་འབྲི་བྱེད་པ་བཅས་ཡིན། རྩ་ཆེན་ནི་རྩ་སྟེང་དུ་འབྱུང་བ་
སྙི་ལ་མནན་ན་ན་ཟུག་འབྱུང་ཞིང་འགུལ་བའོ། ། འབྲས་མེན་ནི་མཁྲང་བ་སྲ་
བ་འདྲིལ་བ་གཏིང་ཟུག་བྱེད་པ་འཕེལ་འབྲི་ཆུང་བ་བཅས་ཡིན། ཁ་ཅིག་རང་
བཞིན་ཞི་བའམ་འཕེལ་རྒྱས་བྱེད་ཀྱང་སྐྱོན་དེ་ཙམ་མེད། ལ་ལ་སྨིན་དཀའ་བ་
114
115



དང་ལ་ལ་མྱུར་དུ་རྣག་ཏུ་འདུལ་བ་དང་ལ་ལ་སྲ་ལ་སྨིན་དཀའ་ཞིང་ཉུང་གཤེར་
འཁྱགས་པ་འདྲ་བ་དང་རྩ་ལ་འབྲོས་ཤིང་འཕེལ་སྐྱེན་ཏེ་རྒྱས་པས་པགས་པ་
འགས་པ་རྣམས་སྤང་བར་བྱའོ། །
རླག་ལུག་ནད་ཀྱི་རྟགས། །
རླག་ལུག་ཞེས་བྱའི་ནད་རིགས་ཀུན་ལ་ཡང་། ། རྟགས་ནི་ཚ་
རྐྱེན་དྲོད་ཆེ་སྐྲངས་པ་དམར། ། འཁྱུག་ཟུག་ཆེ་ཞིང་ཐུ་ན་རྣག་ཏུ་
འགྱུར། ། འདི་ལ་ཕལ་ཆེར་གཉན་ཚད་མཁྲིས་པ་མང་། ། གྲང་རྐྱེན་
ཟུག་ཆུང་ གྲང་ཞིང་ལྕི་ལ་ས། །རྩ་དལ་ཆུ་སྔོ་ རྣག་ ཏུ་ འགྲོ་མི་
འགྱུར། །
ཞེས་རླག་ལུག་ཞེས་བྱའི་ནད་ཀྱི་རིགས་ཀུན་ལ་ཡང་། རྟགས་ནི་ཚ་བའི་
རྐྱེན་གྱིས་བསྐྱེད་པ་ནི་དྲོད་ཆེ་བ་སྐྲངས་པ་མདོག་དམར་ལ། འཁྱུག་ཟུག་ཆེ་
ཞིང་ཐུ་ན་རྣག་ཏུ་འདུལ་བར་འགྱུར་བ་དང་འདི་ལ་ཕལ་ཆེར་གཉན་ཚད་དང་
མཁྲིས་པ་མང་། གྲང་རྐྱེན་གྱིས་བསྐྱེད་པ་ནི་ཟུག་ཆུང་ཞིང་རེག་བྱ་གྲང་ཞིང་ལྕེ་
ལ་སྲ་བ་ཡིན། རྩ་ནི་དལ་ལ་ཆུ་མདོག་སྔོ་བ་དང་རྣག་ཏུ་འགྲོ་བར་མི་འགྱུར་
བོལ་གོང་ པིར་མགོ་སྐྱིད་ཁུང་ལ་ སོགས་སྐྲངས། ། སྐྲངས་མདོག་
དམར་ནག་ཟུག་ཆེ་མཁྲེགས་པ་ལ། ། འབྲུམ་ཐོར་མང་ཞིང་ཆུ་བུར་
སྨུག་ནག་འབྱུང་། ། ཡུན་རིང་ལོན་ན་རྨ་འབྱུང་རུལ་མྱགས་འགྲོ། །
རྟགས་གཉིས་འདྲེས་པ་ཁྲ་བོའི་ཤ་མདོག་སྟེ། ། འུག་པའི་སྒོ་འདྲ་མེ་
ལྕེ་རིས་སུ་འབྱུང་། ། དེ་རྣམས་དཀར་ནག་ཁྲ་བོའི་བརྟག་པ་ཡིན། །
ཉེས་པས་དབྱེ་ན་ཕྱི་མ་བད་ཀན་འདོད། ། བབས་ས་གནས་དང་སྦྱར་
ཏེ་བརྟག་པ་ནི། ། ཤ་དང་རུས་བབས་ཁད་ཀྱི་ཏྲེབ་ཅན་སྐྲངས། །རྩ་
དང་ཆུ་རྒྱུས་ལ་བབས་བརྐྱང་བསྐུམ་དཀའ། ། སྐམ་ཟུག་ཆེ་ཞིང་རུས་
བབས་སྐྲངས་མདོག་ནག ། ཚབས་ཆེ་ཡུན་ལོན་རྙིལ་མདོག་སྔོ་སྐྱ་
རུལ། ། ཁྲག་འཛག་རྣག་དྲི་ཁ་ཞིང་སྣ་ཤུ་འབྱུང་། ། གཏིང་ནས་
གཟེར་ཞིང་དྲན་པས་མི་ཟིན་དང་། ། རྐང་ལ་ཟིན་པ་མི་འཚོ་ཕོ་ཉ་
ཡིན། ། དེ་བཞིན་སྙིང་ལ་ཟིན་པའི་རྟགས་ལྡན་དང༌། ། ནག་པོའི་
རིགས་གཅིག་རྐང་བ་བཙན་ཐབས་སུ། ། ཁ་དོག་སྨུག་ནག་ཆུ་སྒང་
ཐོལ་ཐོལ་ འབྱུང་། །ཟུག་ གཟེར་ ཆེ་ རྣམས་ བདུན་ ནམ་ དགུ་མི་
འདའ། ། དེ་རྣམས་གསོ་བ་མི་བརྩམ་ཚོགས་བསོགས་བསྐུལ། །
ནད་རྟགས་མ་ལོངས་གསོ་བ་ཐེ་ཚོམ་ན། ། ནད་པའི་དྲི་ཆུས་བཀྲུས་
པས་དམར་ཐིག་དང་། ། ནག་ཐིག་རི་མོ་ཤ་མདོག་འགྱུར་ན་ཡིན། །
ཡང་ན་བཅའ་སྒ་མར་རྙིང་སྦྱར་ལ་བྱུགས། ། ཟུག་གཟེར་བྱུང་ན་
འབམ་ནད་མི་འགྱུར་རྟགས། །
ཞེས་རྐང་འབམ་དཀར་བོ་རླུང་ལས་གྱུར་པའི་རྟགས་ནི་མགོ་ལྕི་ཞིང་
ཕྲུམ་སེར་ཁྱེར་ལ་བ་སྤུ་ལྡོག་པ་དང་། རྩ་དལ་ལ་ངོ་བོ་ལྷོད་པ་ཆུ་མདོག་སྔོ་ཞིང་
བའོ། ། །
རྐང་འབམ་ནད་ཀྱི་རྟགས། །
རྐང་འབམ་དཀར་བོ་རླུང་ལས་གྱུར་བའི་རྟགས། ། མགོ་ལྕི་
ཕྲུམ་སེར་ཁྱེར་ལ་བ་སྤུ་ལྡོག །རྩ་དལ་ཆུ་སྔོ་དྲོད་དང་ཟུག་གཟེར་
ཆུང་། ། མདོག་དཀར་སྐྲངས་པོ་གསོབ་ཅིང་མཐེབ་རྗེས་ལེན། །
ནག་པོ་ཁྲག་མཁྲིས་ལས་གྱུར་རྩ་ནི་གྲིམས། ། ཆུ་ནི་བཙོད་ཁུ་མཚལ་
ཞབས་དུད་ཁུའི་མདོག ། ཡང་ན་སྨུག་ནག་ཚ་ལོག་ཚ་སྟོབས་ཆེ། །
116
117



ལྦུ་བ་སངས་མྱུར་བ་དྲོད་དང་ཟུག་གཟེར་ཆུང་བ། མདོག་དཀར་ལ་སྐྲངས་པོ་
གསོབ་ཅིང་མཐེབ་རྗེས་ལེན་པ་དང་། ནག་པོ་ཁྲག་མཁྲིས་ལས་གྱུར་པ་རྩ་ནི་
གྲིམས་ཤིང་འཕར་གྲངས་མྱུར་བ། ཆུའི་མདོག་ནི་བཙོད་ཁུ་མཚལ་ཞབས་དུད་
ཁའི་མདོག་ཅན་དང་ཡང་ན་སྨུག་ནག་ཚ་བའི་དུས་སུ་ལོག་ཅིང་ཚ་སྟོབས་ཆེ་བ་
དང་བོལ་གོང་དང་པིར་མགོ་སྐྱིད་ཁུང་ལ་སོགས་པ་སྐྲངས་པ་དང་སྐྲངས་མདོག་
དམར་ནག་ཟུག་གཟེར་ཆེ་ཞིང་མཁྲེགས་པ་ལ་འབྲུམ་ཐོར་མང་ཞིང་ཆུ་བུར་སྨུག་
ནག་སོགས་འབྱུང་བ། ཡུན་རིང་ལོན་ན་རྨ་འབྱུང་ཞིང་རུལ་མྱགས་སུ་འགྲོ།
རྟགས་གཉིས་འདྲེས་པ་ཁྲ་བོའི་ཤ་མདོག་སྟེ། འུག་པའི་སྒྲོ་འདྲ་ཞིང་མེ་ལྕེ་རིས་
སུ་འབྱུང་བ་དང་། དེ་རྣམས་དཀར་བོ་ནག་པོ་ཁྲ་བོའི་བརྟགས་པ་ཡིན་ནོ། །
ཉེས་པའི་དབྱེ་ན་ཕྱི་མ་བད་ཀན་དུ་འདོད་པ་དང་། འབབ་ས་གནས་དང་སྦྱར་
ཏེ་བརྟག་པ་ནི། ཤ་དང་རུས་པ་ཁད་ཀྱིས་ཏེ་རིམ་གྱིས་ཏྲེབ་ཅན་ཏེ་སྲ་མཁྲང་
དུ་སྐྲངས་པ་དང་། རྩ་དང་ཆུ་རྒྱུས་ལ་བབས་ན་བརྐྱང་བསྐུམ་དཀའ་བ་དང་།
སྐམ་པ་དང་ཟུག་ཆེ་ཞིང་རུས་ལ་བབས་པ་སྐྲངས་མདོག་ནག་པ་དང་། ཚབས་
ཆེ་ཞིང་ཡུན་ལོན་ནས་རྙིལ་མདོག་སྔོ་སྐྱ་རུལ་བར་འགྱུར་བ་དང་། ཁྲག་འཛག་
ཅིང་རྣག་དྲི་ཁ་ཞིང་སྣ་ཤུ་འབྱུང་བ་གཏིང་ནས་གཟེར་ཞིང་དྲན་པས་མི་ཟིན་པ་
དང་། རྐང་ལ་ཟིན་པ་ནི་མི་འཚོ་བའི་ཕོ་ཉ་ཡིན། དེ་བཞིན་སྙིང་ལ་ཟིན་པའི་
རྟགས་དང་ལྡན་པ་དང་། ནག་པོའི་རིགས་གཅིག་རྐང་བ་བཙན་ཐབས་སུ།
ཁ་དོག་སྨུག་ནག་ཆུ་སྒང་ཐོལ་ཐོལ་འབྱུང་བ་དང་། ཟུག་གཟེར་ཆེ་བ་རྣམས་
ཞག་བདུན་ནམ་དགུ་ལས་མི་འདའ། དེ་རྣམས་གསོ་བ་མི་བརྩམ་པར་ཚོགས་
གསོག་ལ་བསྐུལ་བར་བྱ། ནད་རྟགས་མ་ལོངས་གསོ་བ་ཐེ་ཚོམ་དུ་གྱུར་ན།
ནད་པའི་དྲི་ཆུས་བཀྲུས་པས་དམར་ཐིག་དང་། ནག་ཐིག་དང་རི་མོ་ཤ་མདོག་
118
སོགས་འགྱུར་ན་ ཡིན་པར་ངེས། ཡང་ན་བཅའ་སྒ་དང་མར་རྙིང་སྦྱར་ལ་
བྱུགས་ན་ཟུག་གཟེར་བྱུང་ན་འབམ་ནད་ཡིན་པ་མི་འགྱུར་བའི་རྟགས་ཡིན།
མཚན་པར་རྡོལ་བའི་ནད་རྟགས། །
དེ་ནས་མཚན་པར་རྡོལ་པའི་ནད་རྟགས་ནི། ། དེ་ཡང་གཉན་
ཡོད་མདོག་དམར་རྩ་ཆུ་ཚ། ། གཉན་མེད་ཟུག་ཆུང་རྩ་ཆུར་ཚད་
རྟགས་མེད། ། །
ཅེས་དེ་ནས་མཚན་བར་རྡོལ་བའི་ནད་རྟགས་ནི་དེ་ཡང་གཉན་ཡོད་
མདོག་དམར་རྩ་ཆུ་ཚ་བའི་རྟགས་འབྱུང་བ་དང་། གཉན་མེད་ཟུག་ཆུང་རྩ་ཆུ་
ལ་ཚད་རྟགས་མེད་དོ། །
བྱིས་པའི་ནད་ཀྱི་སྐོར།
བྱིས་པའི་ནད་ཀྱི་རྟགས།
བྱིས་པའི་ནད་ལ་སྤྱི་དང་བྱེ་བྲག་གཉིས། །སྤྱི་རྟགས་རྟག་ཏུ་
ངུ་ ལས་ནར་ ཤེས་བྱ། ། གང་ནར་ འཇུ་ དང་ དེར་ མནན་ན་ བ་
དང་། །མི་འབྱེད་དཀའ་ཞིང་ངོ་ནག་དང་ག་འགག ། རྩེད་མོ་མི་རྩེ་
དབུགས་མི་བདེ་བ་དང་། ། སྐད་གཉའ་འཁུན་ཞིང་ སེན་མོ་རྣོ་
བའོ། ། བྱེ་བྲག་ཚ་བསུབས་ཞེས་སམ་གློ་རྐུན་ནི། ། གློ་བརྒྱལ་འགོག་
ཏུ་མི་འདོད་དྲག་ཏུ་ལུ། ། ལུས་པོ་ཚ་ལ་རྩ་དང་འཕར་སྒོ་དྲག ། གློ་
བསྟུད་འོང་ཞིང་བྲང་དང་མ་ལ་འབྲད། ། རྗེས་ལ་ལུས་རྡུལ་འཁུན་
ཞིང་སྐྱུག་པར་བྱེད། ། ཁྱད་པར་མི་འགྱུར་རྟགས་སུ་སྣ་ཁྲག་འཛག
། གློ་ཀུན་གཡག་གློ་ཞེས་འབོད་བྱིས་པར་མང་། ། ཚད་འཁྲུ་དབུགས་
ཐུང་རྩ་དང་འཕར་སྒོ་དྲག ། བཞིན་སྣུམ་ཕྱི་ཚད་ཆེ་ལ་ཤེས་པ་
119



འཐིབས། ། འཁྲུ་མདོག་དམར་སེར་ལྗང་གུ་དུད་ཁུར་འཁྲུ། ། གྲང་
འཁྲུ་དབང་བོ་གསལ་ལ་འཕར་སྒོ་དལ། ། འཁྲུ་མདོག་ནུ་ཞོ་རྩམ་
མདོག་སྐྱ་བོར་འཁྲུ། ། རྒྱུ་ལོང་འཁྲོག་ཅིང་ལྕི་བ་སྒྲ་བཅས་འཁྲུ། ། ཚ་
བས་སྐྱུག་པ་ནད་རྟགས་ཚ་བར་འབྱུང་། ། ཁྲག་གམ་མཁྲིས་པ་སྐྱུག་
པ་ཚ་བ་ཡིན། ། གྲང་བས་སྐྱུག་པ་ཞོ་འཐུང་སྐྱུག་པ་དང་། ། རྩམ་པ་
མ་ཞུ་གང་ཟོས་སྐྱུག་པ་དང་། ། ལྦུ་བ་བད་ཀན་སྐྱུག་ཅིང་ཕྱི་རྟགས་
གྲང་། ། རིམས་ནད་མེ་ལྟར་ཚ་ཞིང་འཕར་རྩ་རྒྱུག ། ང་ཚིག་རྔུལ་
འཐིབས་བ་སྤུ་ལྡོག་པ་དང་། ། སྐོམ་འདོད་རྨོང་ཞིང་ཁ་སྣ་ལག་པས་
བསུབ། ། ལྟེ་ནད་རིགས་བཞིར་གསུངས་ཀྱང་ལྟེ་བ་དང་། ། དེ་ཡི་
འཁོར་རྣམས་སྐྲངས་ཤིང་ཐུ་ན་རྣག ། མཁྲིས་ནད་ཤ་མདངས་རྣ་
རྒྱབ་སེར་ལ་དྭངས། །རྩ་གསལ་ལྕེ་སྐྱ་སེན་མོ་ནག་ལ་རིང་། །ཁ་
ཟས་བྱིན་ན་མི་ཟ་འདོད་ཚུལ་བྱེད། ། ཕོ་བའི་ནད་ནི་ཤ་ཆུང་དྲེག་པ་
ཆགས། ། ཁ་ཟས་འཇུ་དཀའ་ཕོ་བ་སྐྱེ་འབྲི་བྱེད། ། ཁ་ཡི་ནད་རྟགས་
ཁ་ལེ་ཉིད་དང་འཕྲུལ། ། འཚོ་འཆི་བཏང་གཅོད་ཁ་དམར་གདགས་
པ་ནི། ། རྐང་ལག་མཐིལ་བཞི་དཀར་ལ་ཧྲིད་པ་དང་། ། རྣ་བ་སྐམ་
ཞིང་མགོ་ལ་འབྱར་བ་དང་། ། སྣ་བུག་སྐམ་ལ་བ་སྐུ་ཆགས་པ་
དང་། ། མིག་གི་མདངས་ཤོར་ཁུང་དུ་བྲོས་པ་དང་། ། ལྟག་མིག་ལྟ་
ཞིང་འཛུམ་མི་ཤེས་པ་དང་། ། ལྕེ་ནི་སྐམས་ཤིང་ཐུང་ལ་སོ་དྲེག་
ཆགས། ། ཕོ་བ་རྡོ་ལྟར་སྲ་དང་ཟོས་ཚད་སྐྱུག ། དབུགས་དང་གྲེ་བ་
གསོག་ཅིང་ངར་བ་དང་། ། འཁྲུ་བ་ཆུ་ལྟར་འཁྲུ་དང་ནུ་མ་ཤོར། །
མགོ་སྲུབས་བྱེ་དང་ལྤགས་མདོག་གསེར་ལྟར་སེར། ། ཤ་ལྤགས་སྤོས་
120
དང་ཕོ་ བ་ཆུ་ཡིས་ཁེངས། ། མཆིན་ པ་ལྟེ་བར་སླེབ་ན་མི་ འཚོ་
སྤང༌། ། མིག་ལྕེ་ལ་སོགས་དབང་བོའི་བཀྲག་མ་ཤོར། ། དབུག་བདེ་
རྩ་དལ་མཐིལ་བཞི་དམར་བ་དང་། །ནུ་མ་ཟས་ལ་སྲེད་ལ་སེན་མོ་
འབྲུབ། ། སྨན་ལེན་གསོས་སྐྱེད་ཆེ་ན་བླང་བར་བྱའོ། ། བྱིས་གདོན་
རྟག་ཏུ་ངུ་ཞིང་དངངས་ལ་འཁུན། ། གཉིད་ཆུང་གཡལ་མང་མ་མཆུ་
སོ་ཡིས་འདེབས། ། མ་ལ་འབྲད་ཅིང་ནུ་མ་ཁ་ནས་འདོན། ། གཉའ་
ཞིང་མིག་ལྡོག་ལྦུ་བར་སྐྱུག་པ་ཡིན། ། ལས་བྱེད་རྒྱལ་བོ་དངངས་
འདར་ཐོ་རངས་ངུ་། ། བསེན་མོ་བྱིང་འཐིབས་ཚ་སྐྱེས་སྲོད་དུ་
ངུ་། །ཟས་ལེན་ཡས་འདོད་གདོན་དེ་གསོ་བ་སླ། ། ཟས་མི་ལེན་ན་
སྲོག་འདོད་གསོ་བ་དཀའ། ། བྱིས་གདོན་བྱ་འདྲེར་སྤྱི་དང་བྱེ་བྲག་
དང་། ། འཚོ་འཆི་ཁ་དམར་གདགས་པའི་རྟགས་གསུམ་ལས། ། སྤྱི་
རྟགས་གསུས་པ་ཆེ་ལ་ཞ་བ་དང་། ། འབྲས་ལྐོགས་ཤུ་བ་གཉན་ནད་
མང་དུ་འབྱུང་། ། བྱེ་བྲག་ གློར་ བབས་ སྐད་ འཛེར་ དབུགས་མི་
བདེ། ། མཆིན་བབས་མིག་སྤྲིན་ཤ་སྔོ་མཆིན་སྟེང་ན། ། ཕོར་བབས་
འཁྲུ་སྐྱུག་ཕྱི་ས་གསོན་པོར་འབྱུང་། ། ཕ་ཡིས་སྟོད་ནས་བཟུང་རྟགས་
མིག་སྤྲིན་སྔོ། ། མིག་ འབྲས་ ནག་ ལ་ དབྱིབས་ལེགས་ ཤ་མདོག་
དཀར། ། ཡང་ན་དམར་ལ་ཤ་མཚན་དམར་བོ་འབྱུང་། ། སྐྲ་མི་སྐྱེ་
ཞིང་སྟོད་ལ་རྨེ་ནག་འབྱུང་། ། མ་ཡིས་ཟིན་རྟགས་རྐང་འཁྲིལ་སྐྱིད་
ཁུང་དུ། ། རྨེ་ནག་རྐེད་མན་ཤ་མཚན་དམར་བོ་འབྱུང་། ། རྐང་ལག་
འཁྲིལ་ཞིང་ཆུ་སྲི་སེན་མོ་རིང་། ། ཚིགས་ལ་དྲེག་ཆགས་མཐེབ་ཆེན་
སྦེད་ན་ངེས། ། ལྟེ་བར་གཡའ་ཆགས་སྙིང་མི་བདེ་བ་ན། ། བུ་ཡིས་
121



བཟུང་སོགས་ཕྱི་ཡི་རྟགས་སུ་ངེས། ། ནང་རྟགས་དོན་མེད་སྲོད་དང་
ཐོ་རངས་དུས། ། མ་བུ་གཉིས་ཀ་གྲང་ཤུམ་ཚིག་པ་ཟ། ། ལྟོ་མི་ཟ་ལ་
རྔམ་པ་རྒོད་པ་འབྱུང་། ། གསང་རྟགས་དབུགས་མི་བདེ་ལ་རོ་སྟོད་
སྡོམ། ། སྙིང་མི་དགའ་ལ་ངུ་བར་བྱེད་པ་སྟེ། ། སྦྲིད་པ་འཕེལ་འགྲིབ་
མྱོས་ཤིང་བྱིང་བ་འོ། ། གཞན་ཡང་རྐང་འཁྲིལ་རྐེད་པ་སྨད་མི་
ཐེག །ཕྱི་ནང་གསང་གསུམ་རྟགས་ཀུན་འཛོམ་གྱུར་ན། ། སྣུམ་
ཟད་མར་མེ་ཇི་བཞིན་འཚོ་མི་རུང་། ། གསང་རྟགས་མ་ཚང་གསོ་
བར་རུང་བཤད་དོ། །
ཞེས་སྤྱི་དང་བྱེ་བྲག་གི་རྟགས་གཉིས་ལས་སྤྱི་ཡི་རྟགས་ལ་དུས་རྟག་ཏུ་ངུ་
བ་ལས་ན་བ་ཤེས་པར་བྱ་ཞིང་། དེ་ཡང་གང་ན་སར་འཇུ་བ་དང་དེར་མནན་
ན་ན་བའི་མི་བཟོད་པའི་ཉམས་དང་། མིག་འབྱེད་དཀའ་ཞིང་ངོ་ནག་ལ་དང་
ག་འགག་པ་དང་། རྩེད་མོ་མི་རྩེ་ཞིང་དབུགས་མི་བདེ་བ་དང་། སྐད་ཀྱི་
གདངས་གཉའ་ཆགས་ཤིང་འཁུན་ཞིང་སེན་མོ་རྣོ་བའོ། ། བྱེ་བྲག་གི་རྟགས་
ནི་ཚ་བསུབས་ཀྱི་རྟགས་ནི་ཚ་བསུབས་ཞེས་སམ་གློ་སྐྲུན་ནི་གློ་རྒྱལ་ཞིང་ལུད་པ་
འགོག་ཏུ་མི་འདོད་ཀྱང་དྲག་ཏུ་ལུ་བ་དང་། ལུས་པོ་ཚ་ལ་རྩ་དང་འཕར་སྒོ་
རྣམས་དྲག་པ་དང་གློ་བསྟུད་ནས་འོང་ཞིང་བུ་རང་གི་བྲང་དང་མ་ལ་འབྲད་པ་
དང་། རྗེས་ལ་ལུས་རྔུལ་བ་དང་འཁུན་པ་འབྱུང་ཞིང་སྐྱུག་ཚུལ་སྟོན་པར་བྱེད་
པ་དང་ཁྱད་པར་མི་འགྱུར་བའི་རྟགས་སུ་སྣ་ཁྲག་འཛག་པ་དང་། གློ་རྐུན་ནམ་
གཡག་གློ་ཞེས་འབོད་པ་འདི་བྱིས་པར་འབྱུང་བ་མང་ངོ༌། ། ཚད་འཁྲུ་ནི་
དབུགས་ཐུང་ལ་རྩ་དང་འཕར་སྒོ་རྣམས་དྲག་པར་འགྱུར། བཞིན་མདངས་
སྣུམ་ཞིང་ཕྱི་ཚད་ཆེ་ལ་ཤེས་པ་འཐིབས་པ་དང་། འཁྲུ་བའི་མདོག་དམར་བ་
དང་སེར་བོ་ཡང་ན་ལྗང་གུ་དུད་ཁུ་སོགས་འདྲ་མིན་འཁྲུ་བ་དང་། གྲང་འཁྲུ་
ནི་དབང་བོ་གསལ་ལ་འཕར་སྒོ་རྣམས་དལ། འཁྲུ་མདོག་ནུ་ཞོ་དང་རྩམ་
མདོག་དང་སྐྱ་བོར་འཁྲུ་སྟེ་རྒྱུ་མ་དང་ལོང་འཁྲོག་ཅིང་ལྕི་བ་ཆེ་བ་སྒྲ་དང་བཅས་
པ་འཁྲུ་བའོ། ། སྐྱུག་པ་ལ་ཚ་གྲང་གཉིས་ལས་ཚ་བས་སྐྱུག་པ་ནི་ནད་རྟགས་ཚ་
བར་འབྱུང་བ་དང་། ཁྲག་གམ་མཁྲིས་པ་སྐྱུག་པ་ན་ཚ་བ་ཡིན། གྲང་བས་
སྐྱུག་པ་ནི་ཞོ་འཐུང་རྗེས་དེ་གར་སྐྱུག་པ་དང༌། རྩམ་པ་དང་ཁུར་བ་སོགས་
བྱིན་པ་མ་ཞུ་བར་གང་ཟོས་པ་དེ་སྐྱུག་པ་དང་། ལྦུ་བ་བད་ཀན་ཅན་དུ་སྐྱུག་
ཅིང་རྩ་ཆུ་སོགས་ཕྱི་རྟགས་ལ་གྲང་བའི་རྟགས་འབྱུང་བའོ། ། རིམས་ནད་ནི་
བྱིས་པའི་ལུས་ཀྱི་དྲོད་མེ་ལྟར་ཚ་ཞིང་འཕར་རྩ་རྒྱུགས་པ་དང་། ངུ་ཚིག་བྱེད་
ཅིང་རྔུལ་འཐིབས་པ་དང་བ་སྤུ་ལྡོག་པ་དང་། སྐོམ་གྱི་རིགས་འདོད་པ་དང་
མྱོང་ཞིང་ཞེས་མྱོང་བ་ནི་ཀླལ་བུའི་དོན་ཡིན་སྙམ་ཞིང་ཁ་སྣ་ལག་པས་བསུབ་པ་
སོགས་བྱེད་དོ། ། ལྟེ་ནད་རིགས་བཞིར་གསུངས་ཀྱང་འདིར་ལྟེ་བ་དང་། དེ་
ཡི་ཁ་འཁོར་རྣམས་སུ་སྐྲངས་ཤིང་ཐུ་ན་རྣག་ ཏུ་འགྱུར། མཁྲིས་ནད་ནི་ཤ་
མདངས་དང་རྣ་རྒྱབ་སེར་ལ་དྭངས་ཤིང་རྩ་རིས་གསལ་བ་ལྕེ་མདོག་སྐྱ་ཞིང་
སེན་མོ་ནག་ལ་རིང་བ་ཁ་ཟས་བྱིན་ན་མི་ཟ་བའམ་མི་འདོད་པའི་ཚུལ་བྱེད།
ཕོ་བའི་ནད་ནི་ཤ་ཆུང་བ་སྟེ་ལུས་ཀྱི་ཤ་མི་རྒྱས་ཤིང་དྲེག་པ་ཆགས་པ་དང་ཁ་
ཟས་འཇུ་དཀའ་བ་ཕོ་བ་རེས་ཆེ་རེས་ཆུང་ནི་སྐྱེ་འབྲི་བྱེད་པ་ཡིན། ཁ་ཡི་ནད་
རྟགས་ནི་ཁ་ལེ་ཉིད་དང་འཁྲུལ་ཞེས་ཁ་ལེ་ནག་པོ་ནི་སྙིང་ནད་ཀྱི་རིགས་འདི་
ཕོག་པའི་ རྟགས་ ཁ་ ཡོན་ པོར་ འགྱུར་ བའི་ སྙིང་ནད་ ཅིག་ ཡིན་ པར་ བཤད།
འཚོ་འཆི་གཏིང་གཅོད་དམ་སྤང་བླང་སོགས་ཁ་དམར་གདགས་པ་ནི། རྐང་
ལག་མཐིལ་བཞི་དཀར་ལ་ཧྲིད་པ་སྟེ་རྙེད་པ་དང༌། རྣ་བ་སྐམ་ཞིང་མགོ་ལ་
123
122



འབྱར་བ་དང་། སྣ་བུག་སྐམ་ལ་སྣའི་ཕྱི་ནང་དུ་བ་མོ་ལྟ་བུ་སྐྱ་ཁོབ་དང་སྡོམ་རྒྱ་
འདྲ་བ་ཆགས་ པ་དང་། མིག་གི་མདངས་ཤོར་ཞིང་ཁུང་དུ་བྲོས་ པ་དང་།
ལྟག་པར་མིག་ལྟ་ཞིང་འཛུམ་པར་བྱེད་མི་ཤེས་པ་དང་། ལྕེ་ནི་སྐམས་ཤིང་ཐུང་
ལ་སོ་དྲེག་ཆགས་ཤིང་ཕོ་བ་རྡོ་ལྟར་སྲ་བ་དང་ཟོས་ཚད་སྐྱུག་ཅིང་། དབུགས་
ཐུང་བ་དང་གྲེ་བ་གསོག་ཅིང་ངར་ངར་ཟེར་བ་དང་། འཁྲུ་བ་ཆུ་ལྟར་འཁྲུ་བ་
དང་ནུ་མའི་དང་ག་ཤོར་ནས་མི་འཐུང་བ་དང་མགོ་སྲུབ་བྱེ་བ་དང་པགས་
མདོག་གསེར་ལྟར་སེར་ལ། ཤ་ལྤགས་སྦོས་པ་དང་ཕོ་བ་ཆུ་ཡིས་ཁེངས་པ་དང་།
མཆིན་པའི་ཟུངས་ཤོར་ཏེ་ཐུར་དུ་འཕྱང་ནས་ལྟེ་བར་སླེབ་ན་མི་འཚོ་བས་སྤང་།
མིག་དང་ལྕེ་ལ་སོགས་ཞེས་སོགས་ཁོངས་སུ་ལུས་ཀྱི་དབང་བོའི་མཚན་མ་དང་
ཡན་ལག་རྣམས་ཀྱང་སྡུད་དགོས་པས་དབང་བོའི་དེ་དག་ཐམས་ཅད་ཀྱི་བཀྲག་
མ་ཤོར་ཞིང་དབུགས་བདེ་ལ་རྩ་དལ་ཞིང་མཐིལ་བཞི་དམར་བ་དང་། ནུ་མ་
དང་ཟས་ལ་སྲེད་ལ་སེན་མོ་འདྲུབ་པ་སྟེ་རྣོ་བ་མེད་པ་སྨན་ལེན་ཞིང་གསོས་སྐྱེད་
ཆེ་ན་གསོ་བ་དང་དུ་བླང་བར་བྱའོ། ། བྱིས་གདོན་ནི་རྟག་ཏུ་ངུ་ཞིང་དངངས་
ལ་འཁུན་པ་དང་། གཉིད་ཆུང་ཞིང་གཡལ་མང་ལ་མ་མཆུ་ལ་སོ་ཡིས་འདེབས་
པ་དང་། མ་ལ་འབྲད་ཅིང་ནུ་མ་ཁ་ནས་འདོན། ལུས་གཉའ་ཞིང་ཞེས་ལུས་
གཉའ་ནི་ལུས་མྱ་སྟེ་དམའ་བར་འགྱུར་བ་དང་མིག་ལྡོག་ལ་ལྕི་བ་སྐྱུག་པ་ཡིན།
བྱེ་བྲག་ནི་ལས་བྱེད་དམ་ཕོ་ཉ་བ་རྒྱལ་བོས་ཟིན་ན་དངངས་ཤིང་འདར་ལ་ཐོ་
རངས་ཀྱི་དུས་སུ་ངུ་བ་དང་བསེན་མོས་ཟིན་ན་བྱིང་ཞིང་ཐིབས་ལ་ཚ་བ་སྐྱེས་པ་
དང་སྲོད་དུས་སུ་ངུ་བ་དང་། ཟས་ལེན་ཡས་འདོད་ཀྱི་གདོན་དེ་གསོ་བ་སླ།
ཟས་མི་ལེན་ན་སྲོག་འདོད་ཀྱི་གདོན་ཡིན་པས་དེ་གསོ་བ་དཀའ་བ་ཡིན། བྱིས་
གདོན་བྱ་འདྲེར་སྤྱི་དང་བྱེ་བྲག་གི་རྟགས་གཉིས་དང་། འཚོ་འཆི་ཁ་དམར་
124
གདགས་པའི་རྟགས་དང་གསུམ་ལས། སྤྱི་ཡི་རྟགས་ལ་གསུས་པ་ཆེ་ལ་ཞ་བ་
དང་། འབྲས་དང་ལྷོག་པ་ཤུ་བ་དང་གཉན་ནད་མང་དུ་འབྱུང༌
། བྱེ་བྲག་གློ་
ལ་བབས་ན་སྐད་འཛེར་ཞིང་དབུགས་མི་བདེ་བ་དང་། མཆིན་པར་བབས་ན་
མིག་སྤྲིན་དང་ཤ་མདོག་སྔོ་ཞིང་མཆིན་སྟེང་དུ་ན་བ་དང་། ཕོ་བ་ལ་བབས་ན་
འཁྲུ་ཞིང་སྐྱུག་པ་དང་། ཕྱི་ས་གསོན་པོར་འབྱུང་བ་དང་། ཕ་ཡིས་སྟོད་ནས་
བཟུང་བའི་རྟགས་ལ་མིག་ སྤྲིན་སྔོ་བ་དང་། མིག་འབྲས་ནག་ལ་དབྱིབས་
ལེགས་ཤིང་ཤ་མདོག་དཀར་བ་དང་། ཡང་ན་དམར་ལ་ཤ་མཚན་དམར་བོ་
འབྱུང་། སྐྲ་མི་སྐྱེ་ཞིང་སྟོད་ལ་རྨེ་བ་ནག་པོ་འབྱུང་། མ་ཡིས་ཟིན་པའི་རྟགས་
རྐང་བ་འཁྲིལ་ལ་སྒྱིད་ཁུང་དུ། རྨེ་བ་ནག་པོ་རྐེད་པ་མན་ཆད་ཤ་མཚན་དམར་
བོ་འབྱུང༌། རྐང་ལག་འཁྲིལ་ཞིང་ཆུ་སྲི་ལ་སེན་མོ་རིང་བ་དང་། ཚིགས་ལ་
དྲེག་ཆགས་པ་དང་ཁྱད་པར་དུ་མཐེབ་ཆེན་སྦེད་ན་ཡིན་ངེས། ལྟེ་བར་གཡའ་
ཆགས་ཤིང་སྙིང་མི་བདེ་བ་ན། བུ་ཡིས་བཟུང་བ་ལ་སོགས་པ་ཕྱི་ཡི་རྟགས་སུ་
ངེས། ནང་རྟགས་དོན་མེད་སྲོད་དང་ཐོ་རངས་དུས་སུ། མ་བུ་གཉིས་ཀ་གྲང་
ཤུམ་བྱེད་ཅིང་ཚིག་པ་ཟ་བ་དང་། ལྟོ་མི་ཟ་ལ་རྔམ་པ་རྒོད་པ་འབྱུང་བ་དང་།
གསང་རྟགས་དབུགས་མི་བདེ་ལ་རོ་སྟོད་སྡོམ་པ་དང༌། སྙིང་མི་དགའ་ལ་ངུ་
བར་བྱེད་པ་སྟེ། སྦྲིད་པ་འཕེལ་འགྲིབ་བྱེད་པ་དང་མྱོས་ཤིང་བྱིང་བའོ། །
གཞན་ཡང་རྐང་འཁྲིལ་ཞེས་བྱ་རྐེད་པ་སྨད་མི་ཐེག་པ་དང་། ཕྱི་དང་ནང་དང་
གསང་བ་གསུམ་གྱི་རྟགས་ཀུན་འཛོམ་གྱུར་ན། སྣུམ་ཟད་པའི་མར་མེ་ཇི་ལྟ་བ་
བཞིན་འཚོ་མི་རུང་ངོ་། ། གསང་རྟགས་མ་ཚང་ན་གསོ་བར་རུང་ཙམ་བཤད་
དོ། །
125



མོ་ནད་ཀྱི་སྐོར།
མོ་ནད་སྤྱིའི་རྟགས།
མོ་ནད་ཁྲག་ཚབས་སྤྱི་ཡི་མཚན་ཉིད་ནི། ། ཟླ་མཚན་གསར་
བའི་དུས་ན་ཁྲག་ཚབས་དང༌། ། རྙིངས་པ་རླུང་དང་བསྡོངས་པས་
རླུང་ཚབས་ཟེར། ། རྐེད་སོ་མན་ཆད་རུས་པ་འཁོལ་ཞིང་ན། ། རྒྱུ་
ཞབས་ཚ་འབྲབ་རོ་རྒྱབ་མཆིན་དྲི་གཟེར། ། རྩ་རྣམས་ཚ་འཁྱུག་ཤུ་བ་
འབྲུམ་ཕྲན་འོང་། ། མངལ་ཁྲག་འཛག་གམ་འཁྱུལ་དང་རྣག་ཏུ་
འགྱུར། །བྱེ་བྲག་སྙིང་གི་ཁྲག་ཚབས་རོ་སྟོད་གཟེར། ། རྒྱུ་ཞབས་ཚ་
ཞིང་གཏུབས་པ་སྙམ་དུ་བྱེད། ། བློ་ཡི་ཁྲག་ཚབས་གློ་མང་རོ་སྟོད་
གཟེར། ། རྩེའུ་ཆུང་འགྲེང་ཞེས་རེངས་ཏེ་སྐྱེ་འགྱུར་དཀའ། ། ཡན་
ལག་སྦྲིད་ཅིང་ཁ་དང་གདོང་བ་སྐྲངས། ། མཆིན་པའི་ཁྲག་ཚབས་
མིག་སྤྲིན་དམར་རམ་སེར། ། མཆིན་པའི་སྟེང་དང་མགོ་བོ་ན་བ་
འོ། ། མཚེར་བའི་ཁྲག་ཚབས་རྒྱུ་ཞབས་ན་ཞིང་གཟེར། ། ཕོ་བ་
འཁྲོག་ཅིང་མཚེར་བའི་སྟེང་དུ་ན། ། མཁྲིས་པའི་ཁྲག་ཚབས་ཉམ་
ཆུང་སྐོམ་དད་ཆེ། ། གློ་ལུ་ཤ་ལྤགས་སེར་བོར་འགྲོ་བ་ཡིན། ། མཁལ་
མའི་ཁྲག་ཚབས་འདོམས་གཡའ་མོ་མཚན་ཚ། །རྐེད་སོ་མན་ཆད་
རུས་པ་འཁོལ་ཞིང་ཚ། ། རྒྱུ་མའི་ཁྲག་ཚབས་ཚ་ཞིང་གཏུབས་སྙམ་
བྱེད། ། འོ་ཚབས་ཟླ་མཚན་འོ་ཁ་ཆུ་འདྲ་འཛག ། སྙིང་འཕྱོ་ཆུ་སོ་ན་
ཞིང་སྐྱུག་སྙམ་བྱེད། ། ནུ་ཚབས་ནུ་མ་སྐྲངས་ཤིང་ཟུག་གཟེར་ཆེ། །
ཁྲག་ཚབས་གོར་བ་ལུས་ལྕི་འགྲོ་མི་ཤེས། ། རྒྱུ་སྨད་ཁེངས་ཤིང་ལྡང་
དུབ་ན་བར་བྱེད། ། རླུང་ ཚབས་ སྤྱི་རྟགས་ རུས་ འཁོལ་ སྙིང་མི་
བདེ། ། མགོ་འཁོར་མགོ་ཡི་རུས་པ་གྲང་བསིལ་བྱེད། ། ལུས་ཀུན་
སྐྲངས་ཤིང་ཤ་མདངས་བར་དུ་ན། ། ཤ་རྣམས་གཡོ་ཞིང་སྦོ་ལ་སྦྲིད་
པ་དང་། ། མིག་འགྲིབ་སྨྱོ་འམ་འབོག་གམ་བརྗེད་པ་ངས། ། ཆུ་སོ་
རྒྱུ་ཞབས་ན་ཞིང་ཟ་ཁུར་འབབ། ། ཟླ་མཚན་མི་ཆོད་རྒྱུན་དུ་འབྱུང་
བར་བྱེད། ། མགོ་ཡི་རླུང་ཚབས་མགོ་འཁོར་ལིང་ཐོག་མོད། ། རྣ་བ་
འོན་ཞིང་རྣག་འཛག་སོ་འགྲམ་ན། ། རུས་པའི་རླུང་ཚབས་རུས་པ་
འཁོར་ཞིང་གྲང་། ། ཚིག་རྐང་ཚང་ར་བེམ་བོ་བཟོད་པ་ཆེ། ། སྙིང་
གི་རླུང་ཚབས་དྲན་པ་མི་གསལ་ཞིང་། ། མགོ་འཁོར་རྣ་བ་འུར་ཞིང་
སྨྱོ་འབོག་བྱེད། ། མཁལ་མའི་རླུང་ཚབས་རྐེད་ཚིགས་འཁོལ་ཞིང་
ན། ། གྲང་ན་ན་ཞིང་རྐེད་པ་མན་ཆད་བཤལ། ། ཕོ་བའི་རླུང་ཚབས་
སྦོ་འདྲིལ་ལྡང་དུབ་བྱེད། ། ཁ་ཟས་འཇུ་དཀའ་བསིལ་ཟས་ཤིན་ཏུ་
གནོད། ། རྒྱུ་མའི་རླུང་ཚབས་བསྡམས་ཤིང་ཟླ་མཚན་འབྱུང་། ། །
ཞེས་མོ་ནད་ཁྲག་ཚབས་སྤྱི་ཡི་མཚན་ཉིད་ནི། ཟླ་མཚན་གསར་བའི་
དུས་ན་ཁྲག་ཚབས་དང་། རྙིང་བ་རླུང་དང་བསྡོངས་ན་རླུང་ཚབས་ཞེས་ཟེར།
མོ་ནད་སྤྱི་རྟགས་ལ་རྐེད་པ་དང་ཆུ་སོ་མན་ཆད་ཀྱི་རུས་པ་ཁོལ་ཞིང་ན་ལ། རྒྱུ་
ཞབས་ཚ་འབྲབ་བྱེད་པ་དང་རོ་རྒྱབ་དང་མཆིན་དྲི་སོགས་གཟེར་ལ་རྩ་རྣམས་
ཚ་འཁྱུག་བྱེད་ཅིང་ཤུ་བ་དང་འབྲུམ་ཕྲན་འོང་། མངལ་ཁྲག་འཛག་གམ་ཡང་
ན་འཁྱིལ་བ་དང་རྣག་ཏུ་འགྱུར། བྱེ་བྲག་སྙིང་གི་ཁྲག་ཚབས་ནི་རོ་སྟོད་གཟེར་
ལ་རྒྱུ་ཞབས་ཚ་ཞིང་གཏུབས་པ་སྙམ་དུ་སེམས་པར་བྱེད་པ་དང་། གློ་ཡི་ཁྲག་
ཚབས་ནི་གློ་མང་རོ་སྟོད་གཟེར་ལ་རྩེའུ་ཆུང་འགྲང་ཞེས་རྩེ་ཆུང་རེངས་ཏེ་སྐེ་
འགྱུར་དཀའ་ལ། ཡན་ ལག་ སྦྲིད་ ཅིང་ ཁ་ དང་ གདོང་ བ་ སྐྲངས་ པ་ དང་།
126
127



མཆིན་པའི་ཁྲག་ཚབས་ནི་མིག་སྤྲིན་དམར་རམ་ཡང་ན་སེར་བ་དང་མཆིན་པའི་
སྟེང་དང་མགོ་བོ་གཉིས་ན་བའོ། ། མཚེར་བའི་ཁྲག་ཚབས་ནི་རྒྱུ་ཞབས་ན་
ཞིང་གཟེར་ལ་ཕོ་བ་འཁྲོག་པར་བྱེད་ཅིང་མཚེར་བའི་སྟེང་དུ་ན། མཁྲིས་པའི་
ཁྲག་ཚབས་ཉམ་ཆུང་སྐོམ་དད་ཆེ་ལ། གློ་ལུ་ཞིང་ཤ་ལྤགས་གཉིས་སེར་བོར་
འགྲོ་བ་ཡིན། མཁལ་མའི་ཁྲག་ཚབས་ནི་འདོམས་དཔྲག་གཡའ་ཞེས་ཟ་འཕྲུག་
བྱེད་ཅིང་མོ་མཚན་ཚ་ལ། རྐེད་པ་དང་ཆུ་སོ་མན་ཆད་ཀྱི་རུས་པ་འཁོལ་ཞིང་
ཚ་བ་དང༌། རྒྱུ་མའི་ཁྲག་ཚབས་ནི་རྒྱུ་མ་ཚ་ཞིང་གཏུབས་པ་སྙམ་དུ་བྱེད་པ་
དང་། འོ་ཚབས་ནི་ཟླ་མཚན་འོ་ཁའི་ཆུ་འདྲ་བ་འཛག་ཅིང་། སྙིང་འཕྱོ་ལ་ཆུ་
སོ་ན་ཞིང་སྐྱུག་སྙམ་བྱེད། ནུ་ཚབས་ནི་ནུ་མ་སྐྲངས་ཤིང་ཟུག་གཟེར་ཆེ་བ་
འོང་། ཁྲག་ཚབས་གོར་བ་ནི་ལུས་ལྕི་ལ་འགྲོ་མི་ཤེས་པ་དང་རྒྱུ་སྨད་ཁེངས་
ཤིང་ལྡང་དུབ་ན་བར་བྱེད། རླུང་ཚབས་ནི་དྲུག་ལས་སྤྱི་རྟགས་རུས་པ་ཁོལ་
ཞིང་སྙིང་མི་བདེ་བ་དང་། མགོ་འཁོར་བ་དང་མགོ་ཡི་རུས་པ་གྲང་བསིལ་བྱེད།
ལུས་ཀུན་སྐྲངས་ཤིང་ཤ་དང་པགས་པའི་ཕྱི་རྩི་མཐོང་ལ་བར་དུ་ན། ཤ་རྣམས་
གཡོ་ཞིང་སྦོ་ལ་སྦྲིད་པ་དང་མིག་འགྲིབ་སྨྱོའམ་ཡང་ན་འབོག་གམ་བརྗེད་པ་
ངས། ཆུ་སོ་རྒྱུ་ཞབས་ན་ཞིང་ཟ་ཁུར་འབབ། ཟླ་མཚན་མི་ཆོད་རྒྱུན་དུ་
འབྱུང་བར་བྱེད། མགོ་ཡི་རླུང་ཚབས་ནི་མགོ་འཁོར་ལ་ལིང་ཐོག་མོད་པ་དང་།
རྣ་བ་འོན་ཞིང་རྣག་འཛག་ཅིང་སོ་འགྲམ་ན། རུས་པའི་རླུང་ཚབས་ནི་རུས་པ་
འཁོལ་ཞིང་གྲང་ལ་ཚིགས་རྐང་ཚང་ར་སོགས་བེམ་པོ་གྱུར་པའི་གང་བྱས་ཀྱང་
བཟོད་པ་ཆེ་བ་སྟེ་མི་ཤེས། སྙིང་གི་རླུང་ཚབས་ནི་དྲན་ པ་མི་གསལ་ཞིང་། །
མགོ་འཁོར་ལ་རྣ་བ་འུར་ཞིང་སྨྱོ་འབོག་བྱེད་པ་དང་མཁལ་མའི་རླུང་ཚབས་ནི་
རྐེད་ཚིགས་འཁོལ་ཞིང་ན་ལ་ལྷག་ཏུ་གྲང་ན་ན་ཞིང་རྐེད་པ་མན་ཆད་བཤལ།
128
ཕོ་བའི་རླུང་ཚབས་ནི་སྦོ་ཞིང་འདྲིལ་ལ་ལྡང་དུབ་བྱེད་པ་དང་། ཁ་ཟས་ཀྱི་
རིགས་འཇུ་དཀའ་ཞིང་བསིལ་ཟས་ཤིན་ཏུ་གནོད། རྒྱུ་མའི་རླུང་ཚབས་ནི་རྒྱུ་
ཞབས་བསྡམས་ཤིང་ཟླ་མཚན་འབྱུང་བ་དུས་མེད་དུ་འབབ་པའོ། །
མོ་ནད་ཁ་ཐོར་གྱི་རྟགས།
མོ་ནད་ཁ་ཐོར་ཞེས་བྱའི་ནད་རྟགས་ནི། ། འཛག་པ་གྲང་རླུང་
ལས་གྱུར་ཁམས་དཀར་བོ། ། འབྱམས་ཤིང་ཁྱད་པར་རྒྱུ་ཞབས་
མཁལ་རྐེད་ན། ། ཟླ་མཚན་ཆུ་སེར་རླུང་གིས་སྒྲིལ་བ་ལས།. ། ཚབས་
སྐྲན་ཞེས་བྱ་ལོང་མངལ་ཕོ་བ་དང་། ། ཕལ་ཆེར་རྒྱུ་མའི་ཡུལ་དེར་
མང་བ་ཡིན། ། དེ་ནི་སྦོ་འཁྲོག་ལྡང་དུབ་ཟས་མི་འཇུ། ། ཆུ་སྲི་ཟླ་
མཚན་འཁྱིལ་ཞིང་གར་ཡོད་ཀྱི། ། གནས་དེར་བྱིས་པ་ཆགས་ལྟར་སྲ་
ཞིང་འདྲིལ། ། སྐབས་སུ་འཕར་ཞིང་ན་གཟེར་ཆུ་སེར་འཛག །
མངལ་གྱི་སྲིན་བུ་ལངས་པས་ཚ་བའི་ནད། ། ཚང་ར་ནུ་མ་གཡའ་
འཁོལ་ནུ་མ་རྒྱས། ། སེམས་འཕྱོ་གཉིད་མེད་འགྲོ་འདོད་སྐྱེས་པ་
འདོད། ། ཤ་སྐམ་མོ་མཚན་དྲི་མ་ཤིན་ཏུ་མནམ། ། ཁྲོས་པ་དེ་དུས་
སྐྱེས་པར་མ་ཕྲད་པས། ། མཛུབ་མོ་ཤིང་བུས་ཕྲུགས་པས་སྲིན་
ཁྲོས་ཏེ། ། མངལ་ཁ་སྐྲངས་ཤིང་ཆུ་སེར་འཛག་པ་དང་། ། ཤིན་ཏུ་
སྲ་ཞིང་ན་ལ་མཚན་མ་སྦོ། །
ཞེས་མོ་ནད་ཁ་ཐོར་ཞེས་བྱའི་ནད་རྟགས་ནི་འཛག་པ་གྲང་རླུང་ལས་
གྱུར་པ་ཁམས་དཀར་བོ་འབྱམས་ཤིང་ཁྱད་པར་རྒྱུ་ཞབས་མཁལ་རྐེད་ན། ཟླ་
མཚན་ཆུ་སེར་རླུང་གིས་སྒྲིལ་བ་ལས། ཚབས་སྐྲུན་ཞེས་བྱ་ལོང་དང་མངལ་
དང་ཕོ་བ་དང་། ཕལ་ཆེར་རྒྱུ་མའི་ཡུལ་དེར་མང་བ་ཡིན། དེ་ནི་སྤོ་ལ་འཁྲོག་
129



ཅིང་ལྡང་དུབ་ཏུ་ན་བ་དང་ཟས་མི་འཇུ་ཞིང་། ཆུ་སྲི་ཞིང་ཟླ་མཚན་འཁྱིལ་
ཞིང་གར་ཡོད་ཀྱི། གནས་དེར་བྱིས་པ་ཆགས་པ་ལྟར་སྲ་ཞིང་འདྲིལ་བ་དང་།
སྐབས་སུ་འཕར་ཞིང་ན་ལ་གཟེར་བ་དང་ཆུ་སེར་འཛག མངལ་གྱི་སྲིན་བུ་
ལངས་པས་ཚ་བའི་ནད། ཚང་ར་དང་ནུ་མ་གཡའ་བ་སྟེ་ཟ་འཁོལ་བྱེད་ཅིང་ནུ་
མ་རྒྱས་ལ། སེམས་འཕྱོ་ཞིང་གཉིད་མེད་པ་དང་འགྲོ་འདོད་ལ་སྐྱེས་པ་འདོད་
ཅིང་། ཤ་སྐམ་ལ་མོ་མཚན་གྱི་དྲི་མ་ཤིན་ཏུ་མནམ་པ་དང་ཁྲོས་པ་ནི་དེ་དུས་
སྐྱེས་པ་དང་མ་འཕྲད་པས། མཛུབ་མོ་དང་ཤིང་བུས་ཕྲུགས་པས་སྲིན་ཁྲོས་ཏེ།
མངལ་གྱི་ཁ་སྐྲངས་ཤིང་ཆུ་སེར་འཛག་པ་དང་། ཤིན་ཏུ་སྲ་ཞིང་ན་ལ་མཚན་
མ་སྦོ་བའོ། །
མོ་ནད་ཕལ་བའི་རྟགས།
མོ་ནད་ཕལ་བའི་ནད་ཀྱི་ནང་ཚན་གྱི། ། དུག་ཐབས་བཙས་
རྗེས་དྲོད་བཅུད་ཉིན་གཉིད་ཀྱིས། ། མཁྲིས་ཚད་སྐྱེས་ཏེ་རྩ་གྲིམས་
ལུས་ཤེད་ཆུང་། ། སྐོམ་དད་ཆེ་ཞིང་སྟོད་གཟེར་ལུད་པ་དམར། །
ཞེས་མོ་ནད་ཕལ་བའི་ནང་ཚན་གྱི། དུག་ཐབས་ནི་བཙས་རྗེས་སུ་ཟས་
དྲོད་བཅུད་ཅན་བསྟེན་དྲག་པ་དང་ཉིན་གཉིད་སོགས་ཀྱིས། མཁྲིས་ཚད་སྐྱེས་
ཏེ་རྩ་ནི་གྲིམས་ཤིང་ལུས་ཀྱི་ཤེད་ཆུང་བ་དང༌། སྐོམ་དད་ཆེ་ཞིང་སྟོད་གཟེར་
ཞིང་ལུད་པ་དམར་བ་འོང་ངོ་། །
གདོན་ནད་ཀྱི་སྐོར། །
འབྱུང་གདོན་ནད་ཀྱི་རྟགས། །
འབྱུང་གདོན་སྔར་བས་དད་དང་ཤེས་པ་དང་། ། ལུས་ངག་
ཡིད་གསུམ་འགྱུར་བས་དེ་ལྟར་སྤྱོད། ། བློ་སེམས་མི་བདེ་སྤྲོ་ཐུང་ཤེས་
པ་འཕྱོ། །
ཞེས་འབྱུང་གདོན་སྔར་བས་དད་པ་ཆེ་བ་དང་ཤེས་པ་རྒྱ་ཆེ་བ་སོགས་
དང་། ལུས་ངག་ཡིད་གསུམ་ཀྱི་སྤྱོད་པ་འགྱུར་བས་གདོན་གང་གནོད་པ་དེ་
ལྟར་སྤྱོད་པ་དང༌། བློ་སེམས་རྟག་ཏུ་མི་བདེ་ཞིང་གཞན་ལ་སྤྲོ་ཐུང་བ་དང་
ཤེས་པ་འཕྱོ་བ་སོགས་འབྱུང་ངོ་། །
སྨྱོ་བྱེད་ཀྱི་རྟགས། །
སྨྱོ་བྱེད་རླུང་གྱུར་ཤ་སྐམ་ལྷུ་བར་སྐྱུག ། མང་དུ་སྨྲ་ཞིང་ངུ་
འབྲོས་བྱེད་པ་དང་། ། མིག་སྤྲིན་དམར་ལ་ཁ་ཟས་ཞུ་ནས་ལྡང་། །
མཁྲིས་གྱུར་ཁྲོ་བརྡེག་བསིལ་འདོད་མིག་ཆུ་སེར། ། མེ་དང་སྐར་མ་
མིག་སྔར་མཐོང་བར་བྱེད། ། བད་ཀན་རློན་ཅིང་སྨྲ་ཉུང་ཡི་ག་
འཆུས། ། གཉིད་ཆེ་སྣབས་དང་ཁ་ཆུ་མང་དུ་འཛག ། འདུས་པ་
ལས་ནི་ཀུན་རྟགས་སྟོན་པར་བྱེད། ། ཡིད་གདུང་དྲན་རྐྱེན་དུས་ལྡང་
སེམས་མི་བདེ། ། དུག་གིས་མདངས་ཉམས་ སྟོབས་ཆུང་ སེམས་
འཁྲུལ་བྱེད། ། གདོན་གྱུར་གང་གནོད་སྤྱོད་པར་འགྱུར་བའོ། །
ཞེས་སྨྱོ་བྱེད་རླུང་ལས་གྱུར་པ་ནི་ཤ་སྐམ་ཞིང་ལྦུ་བར་སྐྱུག་ལ་མང་དུ་སྨྲ་
ཞིང་དོན་མེད་དུ་ངུ་འབྲོས་བྱེད་པ་དང༌། མིག་སྤྲིན་དམར་ལ་ཁ་ཟས་ཞུ་བའི་
དུས་ནད་རྩ་བ་ནས་ལྡང་། མཁྲིས་པ་ལས་གྱུར་པ་ནི་ཁྲོ་ཞིང་བརྡེག་པ་དང་ཁ་
ཟས་བསིལ་བ་འདོད་ལ་མིག་དང་ཆུ་མདོག་གཉིས་སེར་ཞིང་། མེ་དང་སྐར་མ་
མིག་སྔར་དུ་འོང་སྙམ་པར་མཐོང་བར་བྱེད། བད་ཀན་ལས་གྱུར་པ་ནི་རློན་
ཞིང་སྨྲ་བ་ཉུང་ལ་ཡི་ག་འཆུས་ཤིང་གཉིད་ཆེ་ལ་སྣབས་དང་ཁ་ཆུ་མང་དུ་འཛག་
ཅིང་། འདུས་པ་ལས་གྱུར་པ་ནི་ཀུན་གྱི་རྟགས་སྟོན་པར་བྱེད་པ་དང་ཡིད་
131
130



གདུང་བ་ཞེས་པ་ནི་གང་གི་དུས་སུ་ནོར་དང་ཆུང་མ་སོགས་ཉམས་པ་དེ་དྲན་
པའི་རྐྱེན་བྱས་ཏེ་དེ་དུས་ལྡང་ཞིང་སེམས་མི་བདེ་བའོ། ། དུག་གིས་རྐྱེན་བྱས་
པ་ནི་ལུས་ཀྱི་མདངས་ཉམས་ཤིང་སྟོབས་ཆུང་ལ་སེམས་འཁྲུལ་བར་བྱེད་པ་
དང༌། གདོན་ལས་གྱུར་པ་ནི་གང་གནོད་པ་དེའི་སྤྱོད་པ་ལ་སོགས་པ་དེ་ལྟ་
བུར་འགྱུར་འགྲོ་བའོ། །
བརྗེད་བྱེད་ཀྱི་རྟགས།
བརྗེད་བྱེད་རྟགས་ལ་སྤྱི་དང་བྱེ་བྲག་གཉིས། །སྤྱི་རྟགས་
འབྱུང་ཚུལ་སྙིང་འདར་མགོ་བོ་འཐོམ། ། རྔུལ་འབྱུང་སྦོ་ཞིང་སྟོབས་
ཆུང་རུས་ཤིང་ན། །ཁ་ཆུ་སྣ་ཆུ་མང་ཞིང་ནད་ལངས་དུས། ། འགྱེལ་
ཞིང་སོ་འཆའ་རྐང་ལག་གཡོབ་པ་དང་། ། ལྦུ་བ་སྐྱུག་ཅིང་མུན་པར་
ཞུགས་སྙམ་པའི། ། ཕལ་ཆེར་མིར་ཁིའི་ནད་དང་འཁྲུལ་བ་མང་། །
རླུང་གྱུར་རྐང་ལག་འདར་རེངས་ཡང་ཡང་ལྡང་། ། མཁྲིས་པ་བཞིན་
སེར་ཁ་སྐམ་ཞུ་དུས་ལྡང་། ། བད་ཀན་ཚིགས་རིང་ཁྱད་པར་ཁ་ཆུ་
མང་། ། དུག་གྱུར་ནད་རྟགས་མི་གསལ་ཤེས་པ་འཁྲུལ། ། གདོན་
གྱུར་སྔར་བས་སྤྱོད་ལམ་གཞན་དུ་འགྱུར། ། ཀླད་དཀྱིལ་མིར་ཁ་ཞེས་
པའི་འབུ་དེ་ཉིད། ། དཀར་འཇམ་རྩ་ཡི་སྦུབས་སུའང་གནས་པ་
དེ། ། གདོན་དེའི་རྐྱེན་གྱི་དབང་གིས་འགུལ་བ་ན། ། དྲན་མེད་
བརྒྱལ་ལ་དབང་བོ་མ་ལུས་འཆོར། ། ཁ་ཅིག་རྒྱལ་བཙན་གཟའ་ནད་
ཟེར་བ་འཁྲུལ། །
ཞེས་བརྗེད་བྱེད་རྟགས་ལ་ སྤྱི་དང་བྱེ་བྲག་གཉིས་ལས། སྤྱི་རྟགས་
འབྱུང་ཚུལ་ནི་སྙིང་འདར་ཞིང་མགོ་བོ་འཐོམ་ལ་རྔུལ་འབྱུང་བ་དང་སྦོ་ཞིང་
132
སྟོབས་ཆུང་ལ་རྐང་ལག་གི་རུས་པའི་ཤིང་ཞེས་སྙིང་བོ་ན་བ་དང༌། ཁ་ཆུ་སྣ་ཆུ་
སོགས་མང་ཞིང་ནད་ལངས་དུས། འགྱེལ་ཞིང་འགྲོ་བ་དང་ སོ་འཆའ་སྟེ་
དཀྲིག་ཅིང་རྐང་ལག་གཡོབ་པ་དང་། ལྷུ་བ་སྐྱུག་ཅིང་མུན་པ་ནག་པོར་ཞུགས་
སྙམ་པའི་ཕལ་ཆེར་མིར་ཁའི་ནད་དང་འཁྲུལ་བ་མང་ཞེས་པ་མིར་ཁ་ནི་སོག་
སྐད་ཡིན་པས་བོད་སྐད་འདིར་བརྒྱལ་གཟེར་དང་དོན་གཅིག བྱེ་བྲག་རླུང་
ལས་གྱུར་པ་རྐང་ལག་སོར་མོ་སོགས་འདར་ཞིང་རེངས་ལ་ཡང་ཡང་ཁ་ཟས་ཞུ་
རྗེས་ལྡང་། མཁྲིས་པ་ལས་གྱུར་པ་བཞིན་སེར་ཞིང་སྐོམ་དད་ཆེ་ལ་ཁ་སྐམ་ཁ་
ཟས་ཞུ་དུས་ལྡང་། བད་ཀན་ལས་གྱུར་པ་ནི་མི་བདེ་བ་ཚིགས་རིང་བར་གྱུར་
ཞིང་ཁྱད་པར་ཁ་ཆུ་མང་ལ་བད་ཀན་གྱི་ནད་རྟགས་རྣམས་སྟོན་པ་དང་མིག་
དང་པགས་པའི་མདོག་རྣམས་སྐྱ་བོར་འགྱུར་ལ་དྲན་པ་ཉམས་པའི་དུས་ཀྱང་
རིང༌། དུག་ལས་གྱུར་པ་རླུང་མཁྲིས་བད་ཀན་སོགས་ནད་རྟགས་མི་གསལ་
ཞིང་ཤེས་པ་འཁྲུལ། གདོན་ལས་གྱུར་པ་སྔར་བས་སྤྱོད་ལམ་གཞན་དུ་འགྱུར།
ཀླད་དཀྱིལ་མིར་ཁ་ཞེས་པའི་འབུ་དེ་ཉིད། དཀར་འཇམ་རྩ་ཡི་སྦུབས་སུའང་
གནས་པ་དེ། གདོན་དེའི་རྐྱེན་གྱི་དབང་གིས་འགུལ་བ་ན། དྲན་མེད་དུ་
བརྒྱལ་ལ་དབང་བོ་མ་ལུས་པ་འཆོར་བ་དང་། ཁ་ཅིག་རྒྱལ་བཙན་གཟའ་ནད་
ཟེར་བ་ནི་འཁྲུལ་བ་ཡིན།
གཟའ་གདོན་ནད་ཀྱི་རྟགས།
གཟའ་ཡི་ གདོན་ ལ་ སྤྱི་དང་བྱེ་བྲག་ གཉིས། །སྤྱི་རྟགས་
གཞོགས་བཤལ་མིག་རྩ་གྲུང་བ་དང་། ། ཁ་ལྐུགས་ཁ་ཡོ་ངུ་དང་
དགོད་པར་བྱེད། ། མིག་སྤྲིན་དཀར་བོ་ནག་ཐིག་རྒྱལ་མོ་འདལ། །
ལྕེ་ཡི་ར་མ་ལུག་གཉིས་རྒྱས་པ་དང་། ། མིག་རྩ་རྒྱུ་མ་བུས་འདྲ་གཟའ་
133



]
ནད་ཡིན། ། ཁྱད་པར་ཁྱབ་འཇུག་དུག་ལྔ་འབྱུང་ལྔའི་བདག །
གཞོགས་གཡས་མེ་གཟའ་གཡོན་པ་ཆུ་ཡི་གཟའ། ། གཞོགས་གཡས་
ལ་ཐོག་ལྕེ་གཡས་ཐུང་བ་དང་། ། རྩ་ནི་ཕྲ་གྲིམས་འཁྲིལ་ལ་ཅུང་ཟད་
འདར། ། ཆུ་ནི་དམར་ནག་ཀོ་རུལ་དྲི་མ་ཅན། ། ལྦུ་བ་མེད་ཅིང་
རླངས་པ་མྱུར་དུ་འཕྱོ། ། སོག་པ་གཡས་ལ་དམར་ཐིག་འབྲུམ་པ་
འབྱུང་། ། དེ་དག་མེ་གཟའི་རྟགས་སུ་ཤེས་པར་བྱ། ། ཆུ་གཟའ་
གཡོན་ལ་ཕོག་ཅིང་ལྕེ་གཡོན་ཐུང་། ། ལུས་ཀུན་དྲོད་དང་བྲལ་ཞིང་
ཆུ་རྒྱུས་གྱོང་། །རྩ་དལ་འཕྲིག་ལ་འདར་དངངས་ཆུ་མདོག་སྐྱ། ། ལྷུ་
བ་མཆེད་ལ་མིག་གི་བཀྲག་མདངས་སྔོ། ། སེན་མོ་སྐྱ་བ་ཆུ་ཡི་གཟའ་
རུ་ཤེས། ། མགོར་ཕོག་རླུང་ལ་ལྕི་འཐིབས་སྨད་བཤལ་དང་། ། སྣ་
ནས་ཁྲག་འཛག་ནམ་མཁའི་གཟའ་རུ་བརྟག ། དེ་དང་ལྡན་འདྲེས་
འདུས་པའི་རྟགས་ཀྱི་རིགས། ། ཧ་ཅང་མང་བས་འདི་རུ་མ་སྨོས་
སོ། ། སྤང་བླང་བརྟག་པ་ཉི་ཤུ་དགུ་ལ་ཟིན། ། ཐོག་མ་ཐག་ཏུ་སྐྱུག་
ཅིང་ལྐུགས་པ་དང་། ། སྙིང་གར་ཆུ་ལྕག་རྒྱབ་ པས་མི་དངངས་
དང་། ། མིག་འཛུམ་མི་ཤེས་དྲུག་ཅུ་ཡར་འདས་དང་། ། སྐྱུག་པའི་
གསེབ་དང་འོག་སྒོར་ཁྲག་འཛག་པ། ། སྤྱི་བོར་ཆུ་བུར་རྒྱབ་ཅིང་སྤྱི་
སྐྲ་བྱི། ། ལྕེ་གས་སྙིང་གའི་བ་སྤུ་ལོག་པ་དང་། ། མཁྲིས་པ་འཁྲུ་ཞིང་
སྲིན་ལག་སྐམ་ན་སྤང་། །
ཞེས་གཟའ་ ཡི་ གདོན་ལ་ སྤྱི་དང་བྱེ་བྲག་ གཉིས་ ལས། སྤྱི་རྟགས་
གཞོགས་བཤལ་ལ་བྱ་བ་ཉམས་ཤིང་མིག་རྩ་གྲུང་བ་དང༌། ཁ་ལྐུག་ལ་ཁ་ཡོ་བ་
དང་ངུ་བ་དང་དགོད་པར་བྱེད། མིག་སྤྲིན་དཀར་བོ་ནག་ཐིག་རྒྱལ་མོ་འདལ་
བ་སྟེ་ཆེར་སོང་བ་དང་། ལྕེ་ཡི་རྩ་ར་མ་ལུག་གཉིས་རྒྱས་པ་དང་། མིག་རྩ་རྒྱུ་
མ་ཕུག་འདྲ་གཟའ་ནད་ཡིན། ཁྱད་པར་གྱི་རྟགས་ལ་ཁྱབ་འཇུག་དུག་ལྔ་
འབྱུང་ལྔའི་བདག གཞོགས་གཡས་པ་མེ་གཟའ་དང་གཞོགས་གཡོན་པ་ཆུ་ཡི་
གཟའ་ཡིན། གཞོགས་གཡས་ལ་ཕོག་ལྕེ་གཡས་ཐུང་བ་དང་རྩ་ནི་ཕྲ་གྲིམས་
འཁྲིལ་ལ་ཅུང་ཟད་འདར་བ་དང༌། ཆུ་ནི་དམར་ནག་གི་མདོག་ཅན་ཀོ་རུལ་གྱི་
དྲི་མ་ཅན་ཡིན། ལྦུ་བ་མེད་ཅིང་རླངས་པ་མྱུར་དུ་འཕྱོ། སོག་པ་གཡས་པའི་
སྟེང་ལ་དམར་ཐིག་འབྲུམ་པ་འབྱུང་། དེ་དག་མེ་གཟའི་རྟགས་སུ་ཤེས་པར་བྱ།
ཆུ་ཡི་གཟའ་ནི་གཡོན་ལ་ཕོག་ཅིང་ལྕེ་གཡོན་པ་ཐུང་ལ། ལུས་ཀུན་དྲོད་དང་
བྲལ་ཞིང་ཆུ་རྒྱུས་གྱོང་བ་འབྱུང་། རྩ་དལ་ཞིང་འཕྲུག་ལ་འདར་ཞིང་དངངས་
པ་དང་ཆུ་མདོག་སྐྱ་བོ་འབྱུང༌། ལྦུ་བ་མཆེད་ལ་མིག་གི་བཀྲག་མདངས་སྔོ་བ་
དང༌། སེན་མོ་སྐྱ་ བ་ལ་ནི་ཆུ་ཡི་ གཟའ་རུ་ཤེས། མགོར་ཕོག་རླུང་ལ་ ལྕི་
འཐིམས་སྨད་ བཤལ་ དང་། སྣ་ནས་ཁྲག་འཛག་ པ་ནམ་མཁའི་གཟའ་རུ་
བརྟག་པར་བྱ། དེ་དང་རྟགས་གཉིས་འདྲེས་ན་ལྡན་པ་དང་རྟགས་སྣ་ཚོགས་
འདྲེས་པ་བྱུང་ན་འདུས་པའི་རྟགས་ཀྱི་རིགས་ཡིན། འདི་ལ་དབྱེ་བ་ཧ་ཅང་
མང་བས་འདི་རུ་མ་སྨོས་སོ། ། སྤང་བླང་བརྟག་པ་ཉི་ཤུ་དགུ་ལ་ཟིན་པ་དང་།
ཕོག་མ་ཐག་ཏུ་སྐྱུག་ཅིང་ལྐུགས་པ་དང་། སྙིང་གར་ཆུ་ལྕག་བརྒྱབ་པས་ཚེ་ན་
མི་དྭངས་པ་དང་། མིག་འཛུམ་མི་ཤེས་ཤིང་ལོ་དྲུག་ཅུ་ཡར་འདས་པའི་རྒན་པོ་
དང༌། སྐྱུག་པའི་གསེབ་དང་འོག་སྒོར་ཁྲག་འཛག་པ་དང་། སྤྱི་བོར་ཆུ་བུར་
རྒྱབ་ཅིང་སྤྱི་བོའི་སྐྲ་བྱི་བ་དང་རྩེ་གས་ཤིང་སྙིང་གི་བ་སྤུ་ལོག་པ་དང་། མཁྲིས་
པ་འཁྲུ་ཞིང་སྲིན་ལག་སྐམ་ན་སྤང་བར་བྱའོ། །
135
134



ཀླུ་གདོན་མཛེ་ནད་ཀྱི་རྟགས།
ཀླུ་གདོན་མཛེ་ནད་རྟགས་ཀྱང་མདོ་ཙམ་བཤད། ། དེ་ཡང་
མངོན་ཚུལ་ཞུགས་དང་ཐ་མ་གསུམ། ། ནད་འདི་འབྱུང་བའི་མངོན་
ཚུལ་རྨི་ལམ་དུ། ། སྦལ་ལྕོང་ཉ་སྦྲུལ་རྟ་བླ་སྡིག་སྡོམ་སོགས། ། ཞུགས་
དང་འབྱར་དང་གསེབ་ན་འདུག་པ་དང༌། ། གཡག་མཛོ་གཅན་
གཟན་རྣམས་ཀྱིས་དེད་པ་དང་། ། མི་ཤོང་སྒོ་འཕྲང་འཛུལ་དང་
གཡང་ལ་ལྷུང་། ། ཉི་ནུབ་ས་སྲོས་སེར་བ་འབབ་པ་དང་། ། མདའ་
དང་སྒོ་ང་ལྷ་ཁང་ལྡེར་བཟོ་འགུལ། །བུད་མེད་དག་གིས་ལུས་ཟུངས་
འབྱིན་ པ་ རྨི། ། ལྷས་ ཚོར་ དུས་ ཏེ་ གདོན་ གྱིས་ འདེབས་ པའི་
རྟགས། ། དེ་ནས་ལུས་ལ་ཞུགས་ནས་ གཟི་མདངས་ཉམས། །
པགས་པ་རེས་འགས་རེ་རྩུབ་ཚ་འམ་གྲང་། ། གཡའ་ཞིང་ཟ་འཕྲུག་
འགུལ་འཕྲུག་ཆུ་བུར་འོང་། ། གླང་ ཤུ་ ཤ་ཁྲ་ ཤུ་ཐོར་ གཡོ་ཞིང་
སྐྲངས། ། སྐྲ་དང་སྨིན་མ་བྱི་ཞིང་ཕོ་མཆིན་ན། ། སྐད་འགག་སྣ་
སུབས་མིག་ནི་གྲུ་གསུམ་དམར། ། རུས་རྐང་དབང་བོ་མཐའ་དག་མི་
བདེ་ཞིང་། ། ཕལ་ཆེར་སྣ་གོང་མཁུར་ཚོས་སྨིན་དབྲག་ཏུ། ། སྐྱ་སྨུག་
དམར་སོགས་མདོག་འགྱུར་མེ་ཏོག་ཆགས། ། ཐ་མ་ནད་དམིགས་
སྟེང་དུ་ཕོལ་མིག་དོད། ། རུལ་ཞིང་མྱགས་རྗེས་ཡན་ལག་ཉིང་ལག་
ཆད། ། ངག་ལ་བརྟག་པ་འགྱུར་ལྡོག་མང་བ་སྟེ། །ཡིད་ལ་བརྟག་པ་
སྙིང་འཆུ་མི་དགའ་འཕྱོ། ། ཁྲོ་ཚིག་འགྲོ་འདོད་གོང་རྟགས་གསང་
བར་ཐུབ་། ། རང་ཚོར་དུས་ཡིན་གདོན་གྱིས་ཐེབས་ལ་ངེས། ། ནང་
གི་བརྟག་པ་རྣམ་རྟོག་ཅི་འདྲ་མང་། ། བཞིན་ཉིད་མེ་ལོང་འདྲ་སྟེ་
བཀྲུས་ལ་བརྟག ། མེ་ཏོག་ཡོད་སར་ཆུ་མི་ཆགས་པར་སྐམ། ། སྐྱ་
སྨུག་དམར་སོགས་ཤ་མདོག་འགྱུར་བ་ལ། །ཤ་ལྤགས་བཏེགས་ནས་
མཐེ་བོས་མནན་རྗེས་འོང་། ། སྣ་གོང་མཁུར་ཚོས་སྨིན་དབྲག་རྣམས་
སུ་མང་། ། མེ་ཏོག་སྐམ་ན་དུས་ལས་འདས་ཞེས་བྱ། ། གསང་བ་
སྨན་གྱི་སྒོ་ནས་བརྟག་པ་ནི། ། མུ་ཟི་གུ་གུལ་ཤུ་དག་གླ་རྩི་བཞི། །
སྲུབ་ཀ་ལོ་མར་མཉམ་ལ་རས་སུ་ཕུར། ། དྲི་ཆུར་སྦངས་ལ་ཞག་
གསུམ་སྐོམ་དུ་བཏང་། ། དྲི་ཆུ་ཁྲག་དང་ཆུ་སེར་སྣ་ཚོགས་དང་། །
རང་གི་མདོག་ལས་གནོད་དང་མི་གནོད་བརྟག ། ཟས་དང་སྤྱོད་
ལམ་གནས་མལ་གོས་ལ་སོགས། །དྲི་དང་རེག་པའི་འགོས་ཕྱིར་
བསྲུང་བ་གཅེས། །
ཞེས་ཀླུ་གདོན་མཛེ་ནད་ཀྱི་རྟགས་ཀྱང་མདོ་ཙམ་བཤད་པ། དེ་ཡང་
མངོན་ཚུལ་དང་ཞུགས་པ་དང་ཐ་མ་གསུམ་ཡོད་པ་ལས། ནད་འདི་འབྱུང་
བའི་མངོན་ཚུལ་ལ་རྨི་ལམ་བརྟག་པ་ནི་རྨི་ལམ་དུ། སྦལ་བ་དང་ལྕོང་མོ་ཉ་
སྦྲུལ་དང་རྟ་བླ་སྡིག་སྲིན་སྡོམ་སོགས། ལུས་ལ་ཞུགས་པ་དང་འབྱར་བ་དང་
གསེབ་ན་འདུག་པ་དང་། གཡག་དང་མཛོ་དང་གཅན་གཟན་རྣམས་ཀྱིས་
དེད་པ་ནི་གདོན་གྱི་རྟགས་དང་། ལུས་མི་ཤོང་བའི་སྒོའམ་འཕྲང་ལ་འཛུལ་བ་
དང་གཡང་ལ་ལྷུང་བ་རྣམས་མནན་པར་ཚུད་རྟགས་དང༌། ཉི་མ་ནུབ་པ་དང་
ས་སྲོས་པ་དང་སེར་བ་འབབ་པ་དང་། མདའ་འཐུ་བ་སོགས་བྱད་ཁའི་རྟགས་
དང་སྒོ་ང་དང་ལྷ་ཁང་ལྡེར་བཟོ་འགུལ་བ་ཕོ་གདོན་གྱི་རྟགས། བུད་མེད་དག་
གིས་ལུས་ཟུངས་འབྱིན་པ་རྨི་བ་ནི་མོ་གདོན་གྱི་རྟགས་ཏེ། དེ་རྣམས་ལྷས་ཚོར་
བའི་དུས་ཡིན་ཏེ་གདོན་ གྱིས་འདེབས་ པའི་རྟགས་ ཡིན། དེ་ནས་ལུས་ལ་
137
136



ཞུགས་ནས་གཟི་མདངས་ཉམས་པ་དང་། པགས་པ་རེས་འགས་ཤིང་རེས་
རྩུབ་པ་ལ་ཚའམ་ཡང་ན་གྲང་བ་དང་། གཡའ་ཞིང་ཟ་འཕྲུག་འགུལ་འཕྲུག་
བྱེད་པ་དང་ ཤུ་ཐོར་ཆུ་བུར་སོགས་འོང་། གླང་ཤུ་ ཤ་ཁྲ་ཤུ་ ཐོར་གཡོ་ཞིང་
སྐྲངས་པ་དང༌། སྐྲ་དང་སྨིན་མ་བྱི་ཞིང་ཕོ་མཆིན་ན་བ་དང་། སྐད་འགག་
ཅིང་སྣ་སུབས་པ་མིག་ནི་གྲུ་གསུམ་གྱི་དབྱིབས་དོད་ཅིང་མདོག་དམར་བོར་འགྲོ།
རུས་པ་དང་རྐང་བ་དབང་བོ་མཐའ་དག་མི་བདེ་ཞིང་། ཕལ་ཆེར་སྣ་གོང་དང་
མཁུར་ཚོས་སྨིན་དབྲག་ ཏུ། སྐྱ་སྨུག་དམར་བ་སོགས་མདོག་འགྱུར་བའི་མེ་
ཏོག་ཆགས། ཐ་མ་ནད་དམིགས་སྟེང་དུ་ཕོལ་མིག་དོད། ཅེས་པ་ཕོལ་མིག་
འཁོར་ལོའི་བརྡ་རྙིང་ཡིན་པས་པགས་ལ་འབྲུམ་ཕྲན་འཁོར་ལོའི་དབྱིབས་ཅན་
དོད་པ་དང་། རུལ་ཞིང་མྱགས་པའི་རྗེས་སུ་ཡན་ལག་ཉིང་ལག་སོགས་ཆད་པ་
དང་། ངག་ལ་བརྟག་པ་འགྱུར་ལྡོག་མང་བ་སྟེ། སྐད་ཆེ་ཆུང་དང་སྦོམ་ཕྲ་
གསལ་མི་གསལ་སོགས་འབྱུང་ངོ༌། ། ཡིད་ལ་བརྟག་པ་སྙིང་གཅུས་པ་ལྟར་
འཆུ་ཞིང་སེམས་མི་དགའ་བར་འཕྱོ་ལ། ཁྲོ་བ་དང་ཚིག་པ་ཟ་བ་དང་འགྲོ་
འདོད་པ་གོང་གི་རྟགས་དེ་རྣམས་གཞན་ལ་འཆད་མི་འདོད་ན་གསང་བར་ཐུབ་
ལ། རང་གིས་ཚོར་བའི་དུས་ཡིན་པས་གདོན་གྱིས་ཐེབས་པ་ལ་ངེས་པ་ཡིན།
ནང་གི་བརྟག་པ་ནི་རྣམ་རྟོགས་ཅི་འདྲ་མང་ན་ཡང་བཞིན་འདི་ཉིད་མེ་ལོང་
འདྲ་སྟེ་རྟགས་གསལ་བར་འོང་བས་ཆུས་བཀྲུས་ལ་བརྟག་དགོས་ཤིང་དེ་ཡང་མེ་
ཏོག་ཡོད་སར་ཆུ་བརྒྱབ་པ་མི་ཆགས་པར་སྐམ་འགྲོ་བ་དང་། སྐྱ་སྨུག་དམར་བ་
སོགས་ཀྱི་ཤ་མདོག་འགྱུར་བ་ལ། ཤ་པགས་བཏེག་ནས་མཐེ་བོས་མནན་རྗེས་
སྐྱ་སྨུག་སོགས་ཀྱི་ཐིག་ལེ་འོང་། མེ་ཏོག་རྣམས་སྣ་གོང་མཁུར་ཚོས་སྨིན་དབྲག་
རྣམས་སུ་མང་བར་འོང་། མེ་ཏོག་མེད་པར་ཤ་རུས་སོགས་སྐམ་ཤིང་མནན་
པས་ཤུལ་མི་མངོན་ན་དུས་ལས་འདས་པ་ཞེས་བྱའོ། ། གསང་བའི་རྟགས་
སྨན་གྱི་སྒོ་ནས་བརྟག་པ་ནི་མུ་ཟི་དང་གུ་གུལ་ཤུ་དག་གླ་རྩི་བཞི། སོ་ཀའི་སྲུབ་
ཀ་ལོ་མ་འབུར་བ་དེ་རྩི་བཞིན་བཏགས་པ་ཆ་མཉམ་ལ་རས་སུ་ཕུར་ནས་ནད་པ་
རང་གི་དྲི་ཆུར་སྦངས་ལ་ཞག་གསུམ་སྐོམ་དུ་བཏང་དེའི་རིང་སྐོམ་གཞན་སྤང་
ངོ༌། ། དྲི་ཆུ་ཁྲག་དང་ཆུ་སེར་སྣ་ཚོགས་དང་དྲི་ཆུ་རང་གི་མདོག་ལས་གཞན་དུ་
གྱུར་ན་གནོད་པ་དང་མ་འགྱུར་ན་མི་གནོད་པར་བརྟག་ཅིང་ཟས་དང་སྤྱོད་
ལམ་གྱི་གནས་དང་མལ་གོས་ལ་སོགས་པ་དང་། དྲི་དང་རེག་པའི་འགོས་པའི་
ཕྱིར་དེ་བསྲུང་བ་གཅེས་པའོ། །
མཚོན་རྨའི་ནད་ཀྱི་སྐོར།
རྨ་སྤྱིའི་རྟགས། །
ད་ནི་གློ་བུར་རྐྱེན་གྱི་རྨ་ཞེས་པ། ། མདའ་རྡོ་གྲི་མདུང་རྭ་ཤིང་
མཆེ་བ་མེ། ། ལུས་ལ་བསྣད་པས་གློ་བུར་རྐྱེན་རྨར་འབྱུང་། ། དེ་
རྟགས་གསོ་པ་དཀའ་སླ་བརྟག་པ་ནི། ། གནད་ལ་ཕོག་པ་སྤྱི་རྟགས་
ལྷོག་ཐབས་སྐྲངས། ། ཁྱད་པར་དུས་གནད་གཏིང་ནས་ཟུག་གཟེར་
དང་། ། རུས་ཚད་སྐྱེ་ཞིང་དོན་གནད་གཟི་མདངས་འཆོར། ། སྣོད་
གནད་ཆུ་སྲི་རྩ་གནད་རྩ་ཚད་སྐྱེ། ། ཆུ་རྒྱུས་གནད་ཕོག་ཞ་རེངས་
འགྱུར་བ་དང་། ། མིག་དང་རྣ་བ་སྣ་སོ་མུར་གོང་བྲང་། ། ནུ་མ་
མཆན་ཁུང་ལྟེ་བ་རླིག་པ་ཚིགས། ། ཆུ་རྒྱུས་ལས་བྱེད་སྒལ་ཚིགས་ཟུག་
རུ་ལུས། ། དེ་ལ་སོགས་པའི་རྨ་རྣམས་གསོ་བ་དཀའ། ། དེ་ལས་གོ་
ལྡོག་ཟུག་མེད་དང་ག་བདེ། ། ལུས་ཡང་བྱ་བའི་ལས་ལ་འཇུག་པ་
དང་། ། རྨ་མདོག་སྐྱོན་མེད་དམར་ཞིང་རག་མི་བཟོད། ། རྣག་
138
139



མདོག་སྐྱ་ཞིང་ཤ་འུ་འབྲུམ་ཕྲན་བཅས། ། རྨ་ཁ་ལྕགས་གཡས་སྐོར་བ་
གསོ་བ་སླ། །
ཞེས་ད་ནི་གློ་བུར་རྐྱེན་གྱི་རྨ་ཞེས་པ། མདའ་དང་རྡོ་དང་གྲི་མདུང་རྭ་
ཤིང་མཆེ་བ་དང་མེ་སོགས་ཀྱིས་ལུས་ལ་བསྣད་པས་གློ་བུར་རྐྱེན་རྨ་ཞེས་པ་
འབྱུང་བའི་དེ་ཡི་རྟགས་ནི་གསོ་བ་དཀའ་བ་དང་སླ་བ་བརྟག་པ་ནི་གནད་ལ་
ཕོག་པ་ཡིན་ན་སྤྱི་རྟགས་སུ་ལྷོག་ཐབས་སུ་སྐྲངས་པ་དང་ཁྱད་པར་རུས་གནད་
ལ་སོང་ན་གཏིང་ནས་ཟུག་ཅིང་གཟེར་བ་དང་། རུས་ཚད་རྐུན་བུར་སྐྱེ་ཞེས་མ་
ཚོར་བར་བགས་ཀྱིས་སྐྱེ་ཞིང་དོན་གནད་ལ་སོང་ན་ཟུག་གཟེར་ཆེ་ཞིང་གཟི་
མདངས་འཆོར། སྣོད་གནད་དུ་སོང་ན་དྲག་པོར་སྦོ་ཞིང་འཁྲུ་ལ་དྲི་མ་དང་ཆུ་
སྲི། རྩ་གནད་ལ་སོང་ན་རྩ་ཚད་སྐྱེ་ཞིང་ལུས་ཀྱི་འདུ་བ་འཁྲུག་པར་འགྱུར།
ཆུ་རྒྱུས་ཀྱི་གནད་ལ་ཕོག་ན་ཞ་བ་དང་རེངས་པར་འགྱུར་བ་དང་། མིག་དང་
རྣ་བ་སྣ་སོ་མུར་གོང་དང་བྲང་། ནུ་མ་མཆན་ཁུང་ལྟེ་བ་རླིག་པ་དང་ཚིགས་
དང༌། ཆུ་རྒྱུས་བྱ་བའི་ལས་བྱེད་པའི་ཚིགས་མཚམས་སྒལ་ཚིགས་སོགས་འདི་
རྣམས་ལ་ཟུག་རྡུ་ལུས་པ། དེ་ལ་སོགས་པའི་རྨ་རྣམས་གསོ་བ་དཀའ། དེ་
ལས་གོ་ལྡོག་ཟུག་གཟེར་མེད་ཅིང་དང་ག་བདེ་བ་ལུས་ཡང་ཞིང་བྱ་བའི་ལས་ལ་
འཇུག་པ་དང་རྨ་མདོག་སྐྱོན་མེད་ཅིང་དམར་ཞིང་རེག་ན་མི་བཟོད་པ་རྣག་
མདོག་སྐྱ་ཞིང་ཤའུ་དང་འབྲུམ་ཕྲན་བཅས་ཡོད་པ་དང་། རྨ་ཁ་ལྕགས་གཡས་
སྐོར་བ་ལྟ་བུ་གསོ་བ་སླ་བའོ། །
མགོ་ལ་མཚོན་ཕོག་པའི་རྟགས།
ཡན་ལག་དང་བོ་མགོ་ལ་མཚོན་ཕོག་ན། ། བརྟག་པའི་ཐབས་
ལམཚོན་རྨ་ཕྱི་ཡུལ་གསང་། ། མདའ་ལ་ཝ་ལུང་ཤོལ་བརྐོས་གཏམ་
ཟུག་གསུམ། ། གྲི་ལ་བཞོགས་དང་རྫོགས་དང་བཅད་པ་གསུམ། །
རྡོ་ལ་གས་པ་ཆག་པ་འཐམས་པ་གསུམ། ། རེག་མྱང་རྨ་ལ་བརྟག་པ་
ཡོད་མེད་གཉིས། ། རྨ་ཡོད་ཤ་གདན་མ་ཆོད་རས་ཚངས་བཅུག །
གསུམ་དང་ལྔ་ཡི་བར་དུ་མདོག་མི་འགྱུར། ། དམར་མཁྲང་རེག་ན་
བརྩེ་བ་སྐྱོན་མེད་དེ། ། སྐྱ་སྨུག་སྔོ་ནག་རུལ་ན་ཆག་རྟགས་ཡིན། །
ཤ་གདན་ཆོད་ནས་མིག་ལ་མ་ཐོགས་ན། ། ཁབ་མགོ་བཏང་བས་གས་
གྲུག་འཐེན་དུ་འོང་། །རུས་པ་རྩི་དང་བྲལ་ནས་རྩུབ་ན་སྐྱོན། །
སྲུབས་ཀྱི་སྟེང་དུ་ཁྲེད་ཁྱེད་ཁྲལ་ཁྲལ་འོང་། ། ལྷ་བ་འཐེམས་སམ་
མགོ་ཆག་ཚབས་ཆེ་ན། ། ཐུག་ཐུག་བྱས་པས་གོག་སྐད་འོང་བ་
ཡིན། ། མིག་ལམ་ཐོག་ན་གས་ཆག་དངོས་སུ་གསལ། ། འོག་ཆག་
བསེ་ཞོའམ་བེ་སྣབས་ལྟ་བུར་དཀར། ། ཐ་མ་དུང་གི་མདོག་ཏུ་འགྱུར་
བར་བཤད། ། སེན་མོའི་མདོག་ལྟར་སྨུག་དྭངས་རུས་སྐྱོན་མེད། །
ཐེ་ཚོམ་ཟ་ན་ཁབ་ལེན་བུལ་ཏོག་གཉིས། ། ར་ཐུག་ཆུ་དང་ཁྱེའུ་
འཐུང་ནུ་ཞོ་སྦྱར། ། བྱུག་པས་ནག་པོར་སོང་ན་འོག་ཆག་ཡིན། ། རྨ་
མེད་པ་ལ་འགྲམས་དང་ཆག་པ་གཉིས། ། འགྲམས་པ་སྟེང་སྲུབས་
ཞིག་ན་གོམ་པ་འཁྱོལ། ། མིག་འཛུམ་མི་ཤེས་ སྐྱུག་ཅིང་མགོ་
འཁོར་ཟི། ། བར་གྱི་རྒྱུ་བེར་དེ་སྟེང་རྩ་ཆུ་ཚ། ། མིག་དམར་སྣ་ཁྲག་
འཛག་ཅིང་དང་ག་འགག ། འོག་གི་མཚོ་འཁྱོམས་དྲན་མེད་ལྷུགས་
སམ་འཆལ། ། རྨ་མེད་རུས་པ་ཆག་ན་རེག་པས་མྱང་། ། སྒང་
གཤོངས་མི་སྙོམས་མནན་ན་བཟོད་པ་ཆུང་། ། གསུམ་བཞི་འདས་
ནས་ཤ་རུས་བྱེ་ཞིང་མེར། ། ཕྱི་ཡུལ་རྩ་གྲིམས་མགྱོགས་དྲག་ཡང་ན་
141
140



ས
གཞའ། ། ཆུ་དམར་ཀུ་ཡ་རླངས་ཆེ་སྙི་འམ་སྡོམ། ། མིག་མི་ཐེག་ཅིང་
ཆེ་ཆུང་ཡོད་པ་དང་། ། མིག་སྤྲིན་ཁྲག་ཤིག་འོང་ཞིང་འཛུམ་མི་
ཤེས། ། སྣ་ཁྲག་འཛག་དང་སྣ་སྐམ་སྣ་གོང་རྡུལ། ། ལྕེ་སྐམ་ཟས་ལ་
འཇབ་ཅིང་ཧབ་ཧབ་རྔམ། ། འགྲངས་དང་དྲོས་དུས་ན་ཞིང་ཟོས་
རྗེས་ སྐྱུག ། གཉིད་ འཐིབས་ དུར་ འཁུན་ གཉིད་ སད་ ཚེ་ ན་
དངངས། །འགྲོ་ན་འདར་ཞིང་འགྱེལ་བུབ་འཁྱོམས་དང་འཇབ། །
སྲནམ་མི་ཆོམ་ཕྲུམ་སེར་ཁྱེར་བ་དང་། ། གཡལ་འདར་བྱ་རྨྱང་བྱེད་
ཅིང་སྦྲིད་པ་མང་། ། མགོ་ལྕི་དང་ག་མི་བདེ་གློ་རྡོལ་བྱེད། ། དེ་
རྣམས་མགོ་སྐྱོན་ཡོད་པར་ཤེས་པར་བྱ། ། ཡང་ན་གསང་བའི་བརྟག་
པ་འདི་བཞིན་བྱ། ། བྱེ་དམར་ཀླད་པ་རེ་རལ་ཆུ་སྦྱར་བཏང་། །
གཡལ་སྦྲིད་སྟེང་ཆག་སྣ་ཁྲག་འོག་ཆག་རྟགས། ། སྣ་ཆུ་འཛག་ན་ལྷ་
བ་འཐེམས་པ་སྟེ། ། བཏང་སྙོམས་མགོ་སྐྱོན་མེད་པར་ཤེས་པར་
བྱ། ། དེ་ནས་ཤིན་ཏུ་གཉན་པ་སྐེ་ཞེས་པ། ། ལྟག་རུས་མཁར་
མཚམས་རྒྱུངས་པའི་གནད་ཡིན་ཏེ། ། རྒྱུངས་པ་ཀླད་པ་ནས་བཟུང་
གཞུག་ཐུང་བར། ། བརྒྱུད་ ཅིང་དོན་སྣོད་རྩ་ཚིགས་མང་འབྲེལ་
བས། ། བརྒྱུངས་པར་ཟིན་ན་ལྟག་དགྱེས་ཁ་ལྕེ་སྐམ། ། མགོ་ལྕི་མིག་
འགྲིབ་སྟོད་གཟེར་དྲི་ཆུ་སྡོམ། ། སྐྱིད་འཁྲིལ་ཡན་ལག་ཕྲ་ན་གསོ་
ཐབས་མེད། ། མཁར་དང་བྱ་འདབ་རྩར་ཟིན་གསོ་དཀའ་སྟེ། །
སྙིང་རྩ་གཉིད་ལོག་རྩེ་འདྲ་རྣམ་གཉིས་ཏེ། ། ཆོད་ན་འཆི་བར་ངེས་
ཤིང་རྡབས་པ་དང༌། ། ཕོག་སྔ་འགྱེལ་ལ་སྙིང་རྩ་རྩེ་ནག་གཉིས། །
མ་ཆོད་བཅོས་ཡོད་ཁྲག་རྩ་རྩེ་ཆུང་གཉིས། ། དེ་ཆད་ཁྲག་མི་ཆོད་
142
ཅིང་བརྒྱལ་ནས་ཤི། ། ནང་རྩ་བཅུ་གསུམ་ཆོད་ན་དྲི་ཆུ་སྡོམ། ། ཡན་
ལག་བཅུད་ཅེས་སྡོམས་ལྟར་འགུལ་མི་ནུས། ། བོར་ཞེས་རང་གི་མིན་
སྙམ་ལོག་ཤེས་འབྱུང་། ། ཁ་ཁ་ལྕེ་སྐམ་གདོང་སྣུམ་མིག་སྤྲིན་སེར། །
མགོ་འཁོར་ཟས་སྐྱུག་ལ་སོགས་ཚང་ན་འཆི། །
ཞེས་ཡན་ལག་དང་བོ་མགོ་ལ་མཚོན་ཕོག་པ་ན། བརྟག་པའི་ཐབས་ལ་
ཟུག་རྡུ་མཚོན་ལ་བརྟག་པ་དང་རེག་མྱང་རྨ་ལ་བརྟག་པ་དང་རྩ་ཆུ་ཕྱི་ཡུལ་ལ་
བརྟག་པ་དང་གསང་བ་ལ་བརྟག་པ་བཞི་ལས། ཟུག་རྔུའི་མཚོན་བརྟག་པ་
ལའང་མདའ་དང་རྡོ་དང་གྲི་གསུམ་ལས་ མདའ་རྨ་ལ་ཝ་ལུང་ཞེས་བུག་པ་
ཕུགས་བརྡུག་པ་དང་། ཤོལ་བརྐོས་ཞེས་གཤོང་མོར་བརྐོས་པ་དང་གཏམ་
ཟུག་པ་དང་མདེའུ་ལུས་པའི་ཕུག་པ་དང་གསུམ་མོ། ། གྲི་རྨ་ལ་ སྟེང་ནས་
བཞོགས་པ་དང་ ཤ་རྫོགས་རུས་རྫོགས་དང་སྟེང་འོག་བཅད་པ་དང་གསུམ་
མོ། ། རྡོ་རྨ་ལ་སེར་ག་གས་པ་དང་ཚལ་བར་ཆག་པ་དང་བར་དུ་འཐམས་པ་
གསུམ་སོགས་མང་བས་རེག་པ་དང་མྱང་བས་རྨ་ལ་བརྟག་པ་རྨ་ཡོད་རྨ་མེད་
གཉིས་ལས་རྨ་ཡོད་ལ་ཤ་གདན་ཆོད་དང་མ་ཆོད་གཉིས་ལས་ཤ་གདན་མ་ཆོད་
པ་ལ་མའི་ནང་དུ་རས་ཀྱི་ནང་ཚངས་བཅུག་ལ་ཤ་གདན་ཆོད་ནས་བརྟག་ཅིང་
ཞག་གསུམ་དང་ལྔ་ཡི་བར་དུ་ནི་ཤའི་མདོག་མི་འགྱུར་བ་དང༌། དམར་བ་དང་
མཁྲང་བ་དང་རེག་ན་བརྩེ་བ་སྐྱོན་མེད་པར་བྱ་སྟེ་དེ་ཤ་མདོག་སྐྱ་བ་སྨུག་པ་སྔོ་
བ་དང་ནག་པ་རུལ་བར་གྱུར་ན་ཆག་རྟགས་ཡིན། ཤ་གདན་རུས་ལ་ཐུག་པར་
ཆོད་ནས་མིག་ལ་མ་ཐོགས་ན་སྟེ་མིག་གིས་མ་མཐོང་ན་ཆ་བྱད། ཁབ་མགོ་
བཏང་བས་རུས་པ་གས་པ་དང་གྲུག་པ་ཡོད་པ་ཁབ་མགོས་འཐེན་དུས་ཐོགས་
པ་བྱེད་དུ་འོང་། རུས་པའི་རྩི་ཁ་དང་བྲལ་ནས་རྩུབ་ན་སྐྱོན་དུ་འགྱུར་ཞིང་རྒྱ་
143



སྲུབ་ཀྱི་སྟེང་དུ་ཁྲེད་ཁྲེད་ཁྲལ་ཁྲལ་ཞེས་པའི་སྒྲ་འོང་། ལྷ་བ་འཐེབས་སམ་ཡང་
ན་མགོ་ཆག་ཚབས་ཆེ་ན་རུས་པ་ལ་ཐུག་ཐུག་བྱས་པས་གོག་པའི་སྐད་འོང་བ་
ཡིན། མིག་ལམ་དུ་རུས་པ་ཐོགས་ན་གས་པ་དང་ཆག་པ་དངོས་སུ་གསལ་བ་
འོང་ཞིང་། འོག་ཆག་ན་སེ་ཞོ་འམ་བེ་སྣབས་ཀྱི་མདོག་ལྟ་བུར་དཀར་ཚེ་གེ་བ་
སྲན་ཆུང་ཙམ་འོང་ཞིང་སྐྱུག ཞག་ཐ་མ་དུང་གི་མདོག་ཏུ་འགྱུར་བར་བཤད་
ཅིང་། སེན་མོའི་མདོག་ལྟར་རུས་པ་སྨུག་ལ་དྭངས་ན་རུས་པར་སྐྱོན་མེད་པ་
ཡིན་ལ་གལ་ཏེ་ཐེ་ཚོམ་ཟ་ན་སྐྱོན་ཡོད་མེད་སྨན་གྱིས་བརྟག་པར་བྱ་དགོས་ཏེ་
ཁབ་ལེན་བུལ་ཏོག་གཉིས། ར་ཐུག་ཆུ་དང་ཁྱེའུ་འཐུང་ནུ་ཞོ་སོགས་སྦྱོར་བ།
བྱུག་པས་ནག་པོར་སོང་ན་འོག་ཆག་ཡིན། རྨ་ལ་བརྟག་པ་རྨ་ཡོད་མེད་གཉིས་
ལས་རྨ་མེད་པ་ལ་འགྲམས་དང་ཆག་པ་གཉིས་ལས་འགྲམས་པ་ལ་སྟེང་གདུང་
གི་རྒྱ་སྲུབས་ཞིག་ན་གོམ་པ་འཁྱོལ་ཞིང་། མིག་འབྱེད་འཛུམ་མི་ཤེས་ལ་སྐྱུག་
ཅིང་མགོ་བོ་འཁོར་ཞིང་ཤེས་པ་ཟི་བ་ཡིན། བར་གྱི་རྒྱ་དར་རམ་པགས་པ་
འགྲམས་པའམ་ཡང་ན་བེར་རམ་བྱེར་ན་གོང་གི་རྟགས་དེའི་སྟེང་དུ་རྩ་ཆུ་ཚ་བ་
སྐྱེ་ཞིང་མིག་དམར་ལ་སྣ་ཁྲག་འཛག་ཅིང་དང་ག་འགག འོག་གི་ཀླད་པའི་
མཚོ་འཁྱོམས་ན་རྟགས་དེ་རྣམས་ཀྱི་སྟེང་དུ་དྲན་པ་མེད་ཅིང་ལུགས་སམ་ཡང་
ན་འཆོལ་ལབ་སྨྲ་བའོ། ། རྨ་མེད་པར་རུས་པ་ཆག་ན་ལག་པས་རེག་པའི་མྱང་
བ་དང་རུས་པ་སྒང་གཤོངས་མི་སྙོམས་ཤིང་མནན་ན་བཟོད་པ་ཆུང་བ་ཞག་
གསུམ་བཞི་འདས་ནས་ཤ་དང་རུས་པ་བྱེ་ཞིང་མེར་མེར་བྱེད་དོ། ། ཕྱི་ཡུལ་གྱི་
སྒོ་ནས་བརྟགས་པ་ནི་ཀན་རྩ་གྲིམས་པ་རུས་སྐྱོན་ཆག་རྩ་མགྱོགས་པ་ཀླད་སྐྱོན་
དང་ཚོན་རྩ་དྲག་ན་ཤ་ལ་སྐྱོན་ཡོད་པ་དང་ཡང་ན་རྩ་གཞའ་བ་སྟེ་གབ་ནས་རྩ་
ཞན་པ་འོང་། ཆུ་ནི་ཁ་དོག་དམར་ལ་ཀུ་ཡ་དང་རླངས་པ་ཆེ་ཞིང་ཆུ་ཁ་སྙི་
བའམ་ཡང་ན་སྡོམ་པ་དང་། རུས་པ་ཆག་ན་མིག་མནན་པ་ལྟར་མི་ཐེག་ཅིང་
མནན་ན་མིག་ཆེ་ཆུང་ཡོད་སྙམ་པ་དང་། མིག་སྤྲིན་ལ་ཀླད་སྤྱི་ཁྲག་རིས་དམར་
ཤིག་ཅན་འོང་ཞིང་ཀླད་པ་འཁྱོམས་ནས་མིག་གི་དར་ཁའམ་སྤྲི་དཀར་གྱི་སྟེང་
དུ་ཆུ་སེར་བྱུང་ན་འཛུམ་མི་ཤེས་སྣ་ཁྲག་སྤྱི་ཅན་འཛག་པ་དང་སྣ་སྐམ་ཞིང་སྣ་
གོང་རྔུལ་བ་དང༌། རུས་སྐྱོན་ལ་ལྕེ་སྐམ་ཞིང་སེར་ལ་གཞན་གྱིས་ཐོས་ཀྱིས་
དོགས་པ་ལྟར་གསང་གཏམ་བཞིན་སྐད་གདངས་ཞུམ་པ་སྟེ་ཆུང་ངུས་སྨྲ་ཞིང་
ཟས་ལ་བརྐུ་བ་ལྟར་འཇབ་ཅིང་ཡང་ན་དེ་ལས་ལྡོག་པས་ཧབ་ཧབ་ཏུ་རྔམས་ལ་
འགྲངས་དང་བཀྲེས་དང་དྲོས་དུས་ན་ཞིང་ཟས་སྐྱུག་པ། གཉིད་འཐིབས་དུས་
ན་བ་ཀླད་སྐྱོན་ཡིན། ངུར་འཁུན་བྱེད་ན་རུས་སྐྱོན་དང་། གཉིད་སད་ཚེ་
ནད་དྭངས་ན་ནང་རྩའི་སྐྱོན་ཡིན། འགྲོ་བའི་ཚེ་ན་འདར་ཞིང་སྲུབས་བྱེ་བ་
ཡིན་ཞིང་འགྱེལ་བུབ་བྱེད་ན་ཀླད་པ་འཁྱོམས་པས་ཀླད་སྐྱོན་དང་འགྲོ་བའི་ཚེ་
འཇབ་པ་རྩ་སྐྱོན་ཡིན་ལ་འགྲམ་སོས་སྲན་མ་བལྡད་པ་མི་ཆོམ་ན་རུས་ཆག་དང་
ཕྲུམ་སེར་ཁྱེར་བ་དང་ཞེས་ གྲང་ཤུམ་བྱེད་པ་ཕྱིའི་སྐྱོན་དང་། གཡལ་ཞིང་
འདར་ལ་བྱ་མྱོང་ཞེས་ཤད་ཤད་བྱེད་ཅིང་སྦྲིད་པ་མང་ལ། མགོ་ལྕི་ཞིང་དང་ག་
མི་བདེ་ལ་གློ་རྡོལ་ཏེ་བླ་འཆོལ་བྱེད་པ། དེ་རྣམས་མགོ་བོར་སྐྱོན་ཡོད་པར་ཤེས་
པར་བྱའོ། ། ཡང་ན་གསང་བའི་བརྟག་པ་འདི་བཞིན་བྱ་སྟེ། བྱི་དམར་ཀླད་
པ་རེ་རལ་ཆུ་དང་སྦྱར་ལ་བཏང་། གཡལ་སྦྲིད་བྱུང་ན་སྟེང་ཆག་དང་སྣ་ཁྲག་
བྱུང་ན་འོག་ཆག་རྟགས་ཡིན། སྣ་ཆུ་འཛག་ན་ལྷ་བ་འཐེམས་པ་སྟེ། བཏང་
སྙོམས་ཏེ་མགོ་སྐྱོན་མེད་པར་ཤེས་པར་བྱ།
དེ་ནས་ཤིན་ཏུ་གཉན་པ་ སྐེ་ཞེས་ པ་ལྟག་པའི་རུས་པ་དང་མཁར་གྱི་
མཚམས་ནི་རྒྱུངས་པའི་གནད་ཡིན་ཏེ། རྒྱུངས་པ་ཀླད་པ་ནས་བཟུང་གཞུག་
144
145



ཐུང་བར། བརྒྱུད་ཅིང་དོན་སྣོད་རྩ་ཚིགས་མང་དུ་འབྲེལ་བས་རྒྱུངས་པ་དེའི་
གནད་ལ་ཟིན་ན་ལྟག་པ་དགྱེས་བོར་འགྲོ་ཞིང་ཁ་དང་ལྕེ་སྐམ་ལ་མགོ་ལྕི་བ་དང་
མིག་འགྲིབ་ཅིང་སྟོད་གཟེར་བ་དང་དྲི་ཆུ་སྡོམ་པ་དང་། སྐྱིད་པ་འཁྲིལ་ཞིང་
ཡན་ལག་ ཕྲ་རུ་སོང་བ་ན་གསོ་བའི་ཐབས་མེད། རུས་པའི་ཚིགས་མཁར་
དངོས་དང་བྱ་འདབ་རྩར་ཟིན་ན་གསོ་དཀའ་བ་སྟེ། སྙིང་རྩ་གཉིད་ལོག་དང་
རྩེ་འདྲ་རྣམ་པ་གཉིས་ཏེ་རྩ་དེ་གཉིས་ཆོད་ན་འཆི་བར་ངེས་ཤིང་རྡབས་པ་དང་།
ཕོག་སྔ་འགྱེལ་ལ་སྔར་འགྲོ་ཞེས་ཕོག་འགྱེལ་དུས་གཅིག་བྱེད་པ་ཡིན། སྙིང་རྩ་
རྩེ་ནག་རྣམ་གཉིས། རྦད་མ་ཆད་ན་བཅོས་པའི་གླགས་ཡོད་དེ་ཁྲག་རྩ་རྩེ་ཆུང་
བྱ་བ་གཉིས་ཡོད་དེ། དེ་འཕྲེད་ལ་ཆད་ན་ཁྲག་མི་ཆོད་ཅིང་བརྒྱལ་ནས་ཤི་
བའོ། ། ནང་རྩ་བཅུ་གསུམ་འབྲེལ་བ་དེ་དག་ཆོད་ན་རླུང་ཐུར་སེལ་ཉམས་
པས་དྲི་ཆུ་སྡོམ་ཞིང་རླུང་ཁྱབ་བྱེད་ལོག་པས་ཡན་ལག་གཅུད་ལ་བོར་ཞེས་
སྡོམས་པ་ལྟར་འགུལ་མི་ནུས་ལ་བོར་བ་ཞེས་རང་གི་མིན་སྙམ་ཞིང་ལོག་ཤེས་
འབྱུང་བ་དང་། མཁྲིས་པའི་རྐྱེན་གྱིས་ཁ་ཁ་ཞིང་ལྕེ་སྐམ་ལ་གདོང་སྣུམ་པ་དང་
མིག་སྤྲིན་སེར་ཞིང་། མགོ་འཁོར་ལ་ཟས་སྐྱུག་པ་ལ་སོགས་རྟགས་དེ་དག་ཚང་
ན་འཆི་བའོ། །
བྱང་ཁོག་ལ་མཚོན་ཕོག་པའི་རྟགས། །
བྱང་ཁོག་ཤ་ལྤགས་རུས་རྩ་གསང་སོགས་ལ། ། མཚོན་ཕོག་
རྟགས་ལ་རྣམ་པ་བདུན་ཡོད་དེ། ། དང་བོ་ཕོག་ས་ཡུལ་ལ་བརྟག་པ་
ནི། ། མཁར་དང་མཁར་མཚམས་ གཞུང་རུས་གཉན་ ས་སྟེ། །
བརྒྱུང་བར་མ་སླེབས་མདེ་འུ་མ་ལུས་འཚོ། ། བརྒྱུང་ཟིན་ལྟག་པ་དགྱེ་
ལ་སྐྱིད་པ་འཁྲིལ། ། སྨད་འཕྱེས་དྲི་ཆུ་སྡོམ་ན་བདུན་ནས་འཆི། །
146
བྲང་རུས་གཉན་དེ་ལྷ་བྱེར་འབྲས་སུ་འགྲོ། ། བྱ་འདབ་ལྷ་རུ་རྩེ་དང་
དཔྱི་སོགས་འབྲིང་། ། སྒྲོག་རུས་རྩིབས་མ་ཉེན་ཆུང་ཟུག་གཟེར་
ཆེ། ། ཕྱི་བཤུལ་བཅད་ན་སྐྲངས་ཤིང་སྒྲུར་བོར་འགྲོ། ། བཞག་ཤ་
དཀར་ནག་གསོག་ལ་གཟེར་ཞིང་འབྱེད། ། དེ་དག་རབ་གཉན་ཤ་
གནད་ཕྱི་མ་འབྲིང་། །ནང་རྩ་ཀུན་དང་གློ་བུར་སྙིང་རྩ་གཉན། །
གློ་མ་མཁལ་རྩ་འབྲིང་སྟེ་རྩ་གཞན་ཐ། ། སྙིང་དང་གློ་བུ་མཆིན་
མཁལ་རྒྱུ་མའི་ཡུལ། ། ཕོག་པའི་སར་ངན་གློ་མ་མཚེར་བ་དང་། །
ཕོ་ལོང་ལྷང་བའི་ཡུལ་རྣམས་འབྲིང་བོ་ཡིན། ། དོན་སྣོད་ཡུལ་མིན་
གསང་སྟོང་ཕོག་པ་བཟང་། ། གཉན་དང་མི་གཉན་ཡུལ་ལ་བཟང་
ངན་ཤེས། ། དེ་ཕྱིར་དང་བོ་ཕོག་ས་བརྟག་པར་བྱ། ། གཉིས་པ་
མཚོན་གྱི་བགྲོད་ལམ་བརྟག་པ་ནི། ། ཕོག་པའི་ས་ལ་ངེས་མེད་གར་
ཕོག་ཀྱང༌། ། གནད་ལ་ཕོག་དང་གནད་མེད་འཚེབས་པ་ཡོད། ། དེ་
ཕྱིར་མཚོན་གྱི་བགྲོད་ལུགས་ཤེས་པ་གཅེས། ། ཤ་གཤགས་རུས་ཕུག་
རྩ་ཆོད་དོན་སྣོད་ཟིན། ། རིམ་པས་ཉེན་ཆེ་བཞི་སྦྲགས་ཕུག་པ་
འཆི། ། གློ་བ་མ་ལ་སྟེང་འོག་དྲང་ཐད་རྨ། ། རིམས་པས་འཚོ་འཆི་
རྐྱེན་ལ་རག་ལས་འགྱུར། ། གློ་སྟོད་མཚོན་ལམ་རིང་ན་ནང་རྩ་
སྙེག ། མོད་ལ་ཁྲག་གིས་འབྱོར་ན་འཚོ་བ་ཡིན། ། རྩ་ཁ་ཤོར་ན་ལུས་
ཀུན་བུས་ལྟར་སྐྲངས། ། ཁྲག་གིས་བྱང་ཁོག་ཁེངས་ནས་འཆི་བར་
འགྱུར། ། དེ་ཕྱིར་རྩ་ཁ་འབུད་པའི་ཟས་སྤྱོད་གཟབ། ། མཚོན་ལམ་
ཐུང་ན་རྩ་ཁ་མི་ཟིན་ཅིང་། ། ཆུ་སེར་ལྗིད་མི་ལྟུང་བས་མཁས་ན་
འཚོ། ། གློ་སྨད་མཚོན་ལམ་ཐུང་ཡང་ཆུ་སེར་གསོག ། མཚོན་ལམ་
147



རིང་ཡང་རྩ་ལ་ཟིན་པ་ཉུང་། ། དེ་ཕྱིར་དོན་ཐིག་གསོག་པས་གསོ་
དཀའ་སྦྱོང་། ། གསུམ་པ་ནང་བརྟོལ་མ་བརྟོལ་བརྟག་པ་ནི། ། ནང་
བརྟོལ་སྨྲ་བཅུག་སྐད་ཀྱི་བཞུག་ཆད་ཅིང་། ། འགྲོ་བའི་སྟངས་ཞན་
ཁོང་ལྕི་དབུགས་མི་བདེ། ། གློ་སོར་ལངས་པས་གང་རྒྱབ་ཕྱོགས་སུ་
འཁྱོག ། ཁ་ཟས་མི་འདོད་ཟུག་ཚ་སྐྲ་མཚམས་རྡུལ། ། དེ་དགུ་ཚང་
ན་ནང་དུ་བརྟོལ་བར་ངེས། ། གསང་སྟོང་ཕོག་དང་དོན་སྣོད་མ་ཟིན་
ཅིང་། ། ཁྲག་མ་ཤོར་ན་མདའ་ལམ་རིང་གྱུར་ཀྱང་། ། ཟུག་ཆུང་
དབུགས་བདེ་མདངས་དཀར་འགྲོས་མ་ཉམས། ། ཚད་པ་མ་སྐྱེས་
ཟས་ཞིམ་སྐད་གདངས་དྲག ། དེ་ནི་བརྟོལ་བ་འམ་མ་བརྟོལ་བ་ཞེས་
བྱ། ། རྩ་གཉན་ཆོད་ན་ངམ་ནག་གདོང་བ་སྨུག ། ལུས་ལྕི་སྐོམ་དད་
ཆེ་ལ་དང་ག་འགག ། ཉིན་མོ་གཉིད་དང་ཟུག་ཆེ་གློ་མང་སོར། ། རྩ་
ཐིགས་བསོག་པས་མ་བརྟོལ་བརྟོལ་དང་འདྲ། ། ཤ་གཉན་རུས་
གཉན་བཅད་བརྡུང་ཟུག་གཟེར་ཆེ། ། མ་བརྟོལ་བ་ཡང་བརྟོལ་བར་
གོལ་ས་ཡོད། ། སྦོ་སྒྲེག་དྲི་ཆུ་སྲི་དང་ལྡང་དུབ་བྱེད། ། བྱང་ཁོག་
སྨདཀྱི་ནང་བརྟོལ་སྤྱི་རྟགས་ཡིན། ། བཞི་བ་ཁྲག་ངན་བབས་པའི་
རྟགས་བསྟན་པ། ། གླང་ཐབས་ན་ཞིང་ཁུག་པ་ལྷུན་འོག་གཟེར། །
ཙོག་པུར་མི་ཟུག་སྔས་ལ་ཉལ་མི་ཤེས། །ལུས་འདར་སྐྲ་འདབས་རྡུལ་
ཞིང་སོ་དྲེག་ཆགས། ། གྲང་ན་ཟུག་ཆེ་དྲོས་ན་བདེ་བར་ཚོར། ། ཞག་
གཅིག་ལོན་ནས་ལྕེ་མཆུ་རྙིལ་བཀྲག་འཆོར། །རྩ་གྲིམས་མཆུ་དམར་
སྟོད་དགུ་ཤེད་ཉམ་བྲི། །དེ་རྟགས་ལྡན་ན་ཁྲག་ངན་བབས་པར་
ངེས། ། ལྔ་བ་དོན་སྣོད་ཟིན་པའི་རྟགས་བསྟན་པ། ། དོན་ཟིན་ཕོག་
དུས་ཤེས་པ་ཟི་ཞིང་འཚུབ། ། གང་ཟིན་ཚིགས་གསང་ཁ་བྱེ་མནན་ན་
ན། ། དབུགས་ཐུང་དགྱེ་དགུ་མི་ཤེས་བང་འཆོས་དགོས། ། མོད་དུ་
རྩ་ཆུའི་ཚ་བ་འུར་གྱིས་སྐྱེ། ། དེ་དག་དོན་ལ་ཟིན་པའི་སྤྱི་རྟགས་
ཡིན། ། ཁྱད་པར་སྙིང་ལ་མཚོན་ཕོག་བཏོན་དུས་འཆི། ། སྙིང་ཚིལ་
བརྒྱལ་འབོགས་དངངས་འདར་བཞིན་མདངས་ཉམས། ། ཆུ་གཏོར་
ཁུས་གདབ་བསྐུ་བྱུག་འོ་དྲོན་གཏིག ། དེ་རྗེས་གྲུངས་ནས་དྲན་
གསལ་གསོ་གླགས་ཡོད། ། སྙིང་རྩ་བཙན་ཆོད་སྨྱོ་འདར་དངངས་
ཆུང་འབྱུང་། ། བཙན་ བརྡུངས་ ཟུག་ གཟེར་ ཆེ་ ཞིང་ འདྲེ་ ལོག་
བྱེད། ། ལག་པས་ས་འབྲད་ཚབས་ཆུང་འཚོ་བ་སྲིད། ། གློ་ཕུག་གློ་ལུ་
མི་ཤེས་ཟ་ཟི་སྨྲ། ། དབུགས་ནི་ཉི་མས་ཚིག་པའི་ཁྱི་དང་འདྲ། ། རྨ་
ནས་དབུགས་འབྱུང་ཁྲག་ལྷུ་ཅན་དུ་སྐྱུག ། ལྟག་མགོ་ཟིན་ན་ཞག་
བདུན་ལོན་དུས་འཆི། ། གློ་སྒང་བདུན་དགུ་རྩིབས་ལ་དགུ་བཅུ་
གཅིག ། གློ་གཤམ་བཅུ་བདུན་བཅུ་དགུའི་དུས་ན་འཆི། ། གློ་བུ་
གང་དུ་ཕོག་ཀྱང་མོད་དུ་འཆི། ། འགོར་ཡང་ཞག་གསུམ་དག་ལས་
རིང་མི་སྡོད། ། གློ་རྩ་ཆོད་ན་ལུད་པ་ཙན་དམར་ལུ། །རྩ་སྟེང་ཁྲིད་
ཅིང་གཟེར་ལ་ཚ་བ་སྐྱེ། ། གདོང་སྣུམ་དབུགས་མི་བདེ་ལ་གྲང་ཤུམ་
བྱེད། ། རྩ་ཐིགས་ཤོར་ན་གློ་ལ་རྣག་ཆུ་བསོག ། ཁྱད་པར་ཚིགས་
འགྲམ་སྟོད་དུ་མཇིང་བ་རེངས། ། སྨད་དུ་མཁལ་རྐེད་ན་ཞིང་རྐང་བ་
འཕྱེས། ། ཁུག་པ་ལྡང་དུབ་སྔོན་བུ་སྐྱིགས་བུས་འདེབས། ། གཟེར་
མགོ་སྐད་འཛེར་མགོ་དམའ་དུང་འབུད་སྐྲངས། ། སྣོལ་མ་ཉལ་
དཀའ་ཆར་བུ་སོག་དཔྲག་གཟེར། ། མཆིན་དྲི་དཀར་བོ་བཅད་ན་
149
148



སྐད་མི་ཕྱིན། ། དབུགས་བསྡམ་འབུར་ཚུགས་བལྟ་ཞིང་ཡན་ལག་
གཡོབ། །ཟུག་ཆེ་སྒྲོག་པ་མང་ལ་ཟས་ཟོས་ན། ། ཚབས་ཆུང་མཁས་
པས་མོད་དུ་གསོས་ན་འཚོ། ། རྟགས་ཚང་ལྔ་ལ་ནད་ལྡོག་བདུན་ན་
འཆི། ། ཡོལ་བུ་ཕུག་ན་སྟོད་ཁྲག་སྨད་དུ་འཆོར། ། སྨད་རླུང་སྟོད་དུ་
འཆོར་བས་འཕྲལ་དུ་འཆི། ། ནག་པོ་མགོ་ལྕི་མིག་འཛུམ་ཁྲག་ནག་
སྐྱུག ། ཤུས་འདེབས་མིག་རྩ་རྒོད་ལ་བར་སྣང་བལྟ། ། འདུག་སར་
མི་ཚུགས་ཞག་དགུའི་དུས་ན་འཆི། ། སྨྲ་འདོད་ཞེ་ས་མཁས་ལ་འགྲོ་
འདུག་བྱེད། ། ཆང་འདོད་བླུད་ན་ཡི་གར་མི་འོང་བ། ། ནག་པོ་
བཙན་བརྡུངས་རྟགས་ཏེ་གསོ་བར་ནུས། ། མཆིན་པ་རྩི་ཉམས་གྱུར་
བས་འཆི་བ་སྟེ། ། ཚབས་ཆེ་ཁྲག་ཏུ་འཁྲུ་སྐྱུག་ཕོག་དུས་འཆི། །
བརྡབས་བརྡུང་མིག་དམར་མདོག་སྔོ་ཁུན་བུ་འབྱུང་། ། གདོང་སྣུམ་
འགུལ་ན་རྩ་རྒྱས་ལྡང་དུབ་བྱེད། ། ཚབས་ཆུང་གྱུར་ན་མོད་དུས་གསོ་
གླགས་ཡོད། ། མཆིན་རྩ་བཙན་ཆོད་མགོ་དང་དཔུང་བ་ན། ། ངོ་
གདོང་སྣུམ་ཞིང་མིག་སྤྲིན་དམར་བོར་འགྲོ། ། མཚེར་བའི་ཆ་ག་སྙིང་
འདར་གྲང་ཤུམ་བྱེད། ། ཁོང་སྦོ་ཕྱི་ས་འགགས་ཏེ་ལྔ་ན་འཆི། །
བརྡབས་བརྡུངས་མཐིལ་དུ་ཕུག་ན་ཁོང་བ་སྦོ། ། འཁྲུ་འམ་རྒྱུན་
འགག་གཡལ་སྦྲིད་མཆུ་རྙིལ་སྐྱ། ། གདོང་མིག་ནག་ཐིག་འབྱུང་སྟེ་
མཁས་པས་འཚོ། ། མཁལ་མ་གཉིས་ལ་རྩི་ཉམས་གྱུར་བས་འཆི། །
མཁལ་ཐག་ཆད་ན་རྐང་བ་སྡུད་མི་ཤེས། ། ལུས་འདེབས་ལུས་བགྲད་
ཞག་གཅིག་དུས་ན་འཆི། ། བརྡབས་བརྡུངས་མཁལ་ཚིལ་ཟིན་ན་
ལུས་པོ་ལྕི། ། རྐང་ལག་སྡུད་དཀའ་ཆུ་སྲི་རྣ་བ་འོན། ། དེ་ནི་མཁས་
150
པས་འཚོ་བ་མང་བ་ ཡིན། ། མཁལ་ མའི་རྩ་ ལ་ སོང་ན་རྐང་བ་
བཤལ། ། དྲི་ཆུ་བསྡམས་ཤིང་རྩ་རྒྱུད་ཁྲིད་ནས་གཟེར། ། སྣོད་ཕུག་
སྤྱི་རྟགས་རྩིབས་མ་ནད་ཟུག་འཁྲུ། ། ཕོ་བ་ཕུག་པ་མི་སྦེ་བཙན་
ཐེབས་སྦོ། ། ཐེར་ཕོག་འཚོ་སྟེ་ལྡེམས་ལ་ཕོག་པ་འཆི། ། དེ་རྟགས་
གླང་ཐབས་ན་ལ་དྲི་ཆུ་སྡོམ། ། ལུས་ཀྱི་སྟོབས་ཤོར་ཅི་ཟོས་མི་ཆགས་
སྐྱུག ། འཚོ་སྙམ་བྱེད་ཀྱང་བཅུ་བཞི་ཉི་ཤུ་གསུམ། ། སུམ་ཅུ་ལྔ་ལ་
འཆི་བདག་ལག་ཏུ་འགྲོ། ། མཁྲིས་པ་ཕུག་ན་མཁྲིས་པ་འཁྲུ་སྐྱུག་
འཆི། ། བརྡབས་བརྡུངས་མིག་ཆུ་ཤ་མདངས་སེར་བོར་འགྲོ། །
མོད་དུས་མ་བཅོས་ཞག་ལྔའི་དུས་ནས་འཆི། ། ལུང་སྟོད་ལུ་གུ་མགོར་
ཐོག་གླང་ཐབས་ན། ། ཁྲག་རུལ་ འཁྲུ་སྐྱུག་ཞག་དགུའི་དུས་ན་
འཆི། ། སྲིན་ལོང་སྲིན་བུ་འཁྲུ་སྐྱུག་གླང་ཐབས་འབྱུང་། ། ལོང་ཐེར་
སྦོ་ལྡེང་དྲི་ཆུ་སྲི་བར་བྱེད། ། དེ་ཉིད་མཁས་པས་གསོས་ན་ཕལ་ཆེར་
འཚོ། ། རྒྱུ་མ་ཕུག་ན་ལུས་པོ་འདུག་མི་ཚུགས། ། ཟུག་ཆེ་མཚན་མ་
ཚ་འབྲབ་ན་སོགས་འཆི། ། མ་ཕུག་ལུག་པ་བཅོས་པས་ འཚོ་བ་
ཡོད། ། བརྡུངས་སམ་བཅད་ན་ཁ་ཁ་ཚ་བ་སྐྱེས། ། རྒྱུ་མ་གཟེར་ལ་
འཁྲུ་ཞིང་ མིག་ ཆུ་ སེར། ། མཉེ་ མ་ ཕུག་ ན་ སྲིན་ བུ་ གྱེན་ ཐུར་
འབྱུང་། ། ཧས་འདེབས་ཐལ་མོ་རྡེབ་ན་གཅིག་ལ་འཆི། ། གཞང་ལ་
ཕོག་ན་དྲི་མ་བླུག་གམ་སྡོམ། ། ནག་པོ་འཚོ་དཀའ་དཀར་བོ་འཚོ་
བར་འགྱུར། ། སྒང་བ་བསྣད་ཕུག་དྲི་ཆུ་སྲིའམ་བླུག ། ཁ་ལ་སོང་ན་
འཆི་སྟེ་ཐེར་ལ་འཚོ། ། བསམ་སེར་ཕོག་ན་ལུས་སྦྲིད་གན་རྐྱལ་
འགྱེལ། ། འདྲེ་ལྡོག་བྱེད་ཚབས་ཆུང་ན་འཚོ་བ་ཡོད། ། མཚེར་བ་རྒྱུ་
151



ལོང་ལྒང་བ་བསམ་སེ་སོགས། །རྩ་རྣམས་རང་རང་རྟགས་དང་ཁྱད་
པར་མེད། ། དྲུག་པ་འཚོ་འཆི་ལ་ཤན་དབྱེ་བ་ནི། ། རྒྱབ་པའི་མོད་
ནས་དྲན་པ་ཉམས་པ་དང་། ། བརྒྱལ་འབོགས་དངངས་འདར་ཁྲག་
ཏུ་འཁྲུ་སྐྱུག་འཆི། ། མཚོན་ཕོག་གསུམ་དང་ལྔ་ཡི་བར་དག་ཏུ། །
ཅིས་ཀྱང་ཚ་བ་མི་འཇོག་ཟུག་མི་འབྲི། ། ཇི་ལྟར་བཅོས་ཀྱང་བསྐྱེད་
མེད་འཆི་བར་ངེས། ། ཤེད་མེད་ཚ་བ་སྐྱེ་ལ་དང་ག་འགག ། རྟག་ཏུ་
འཁྲུ་སྐྱུག་དྲི་ཆུ་སྲི་ན་འཆི། ། མིག་མདངས་ཉམས་ཤིང་འཛུམ་ཁ་གྱེན་
དུ་ལྡོག ། ཁ་སྣའི་དབུགས་གྲང་གདོང་ལ་བག་རྔུལ་ཆགས། ། ལུས་
ཀྱི་སྟོབས་ཤོར་སྟན་ལ་འབྱར་བ་ན། ། འཆི་བའི་བྱ་གཏོང་གསུམ་ན་
འཆི་བར་ངེས། ། དོན་སྣོད་འཆི་ལྟས་འཆི་དུས་གོང་དུ་བསྟན། ། རྩ་
རྒྱུད་མ་སྟོང་ཟུག་གཟེར་བར་ཐག་རིང་། ། སྨན་དཔྱད་བདེ་བསྐྱེད་ཆེ་
ན་འཚོ་བ་ཡིན། ། བདུན་ པ་མདོར་བསྡུས་ཁ་ དམར་ འདི་ ལྟར་
གདགས། ། ནང་དུ་བརྡོལ་ཡང་ཁྲག་བབས་བོངས་ཆུང་ན། ། ཉེན་
ཆེ་བཅོས་སུ་ཡོད་པར་ཁ་དམར་གདགས། ། ཁྲག་བབས་ཆེའམ་དོན་
སྣོད་ཟིན་པ་ལ། ། འཆི་བའི་བྱ་གཏོང་གསུམ་གྱིས་སློབ་མ་སླེབ། །
གསུམ་དང་ལྔ་ཡི་བར་དུ་ཤན་མི་ཕྱེད། ། ཞག་ལྔའི་བར་དུ་བྱ་གཏོང་
མ་བྱུང་ན། ། དེ་ལ་མཁས་པས་རྩལ་བཞི་སྤྲུགས་པས་ཐུབ། །བྱ་
གཏོང་སླེབ་ན་འཆི་བར་ཁ་དམར་གདགས། ། དོན་སྣོད་མ་ཟིན་ཁྲག་
ངན་མ་ བབས་ན། ། ནང་ བརྟོལ་གྱུར་ཀྱང་འཚོ་ བར་ ཁ་ དམར་
གདགས། ། རྩ་ཆེན་ཆོད་དང་ཁྲག་བབས་ཆེ་བ་དང་། ། གཉན་པ་
དོན་སྣོད་སྟེང་དུ་མཚོན་ལམ་རིང་། ། འཆི་བདག་བྱ་གཏོང་གསུམ་ལ་
152
འོང་ལོང་མེད། ། ལ་ཆེན་འདའ་བར་ཁ་དམར་གདགས་པར་བྱ། །
དེ་བཞིན་ཕོག་ས་གཉན་དང་མི་གཉན་དང་། ། མཚོན་གྱི་བགྲོད་ལམ་
ཞག་གག་འཆི་རྟགས་དང་། ། བཅོས་བསྐྱེད་སྦྱར་ལ་འཚོ་འཆི་ཁ་
དམར་གདགས། ། ཐེ་ཚོམ་ཟ་ན་ཤན་མི་ཕྱེད་པར་སྨྲ། །
ཞེས་བྱང་ཁོག་ཤ་ལྤགས་རུས་རྩ་གསང་སོགས་ལ། མཚོན་ཕོག་པའི་
རྟགས་ལ་ རྣམ་ པ་ བདུན་ཡོད་དེ་ གང་ཞེ་ན་དང་ བོ་མཚོན་ ཕོག་ པའི་ཡུལ།
གཉིས་པ་མཚོན་གྱི་བགྲོད་ལམ། གསུམ་པ་ནང་དུ་བརྡོལ་མ་བརྡོལ། བཞི་བ་
ཁྲག་ངན་བབས་མ་བབས། ལྔ་བ་དོན་སྣོད་ཟིན་མ་ཟིན། དྲུག་པ་འཚོའམ་
འཆི། བདུན་པ་དེ་དག་མདོར་བསྡུས་ཏེ་ཁ་དམར་གདགས་པ་ལས་དང་བོ་
ཕོག་ས་ཡུལ་ལ་བརྟག་པ་ནི་རུས་པ་མཁར་དང་མཁར་མཚམས་དང་གཞུག་རུས་
གསུམ་གཉན་ པ་ སྟེ། བརྒྱུངས་པར་མ་སླེབ་ཅིང་མདེའུ་མ་ལུས་ན་འཚོ་ལ་
བརྒྱུངས་པ་ཟིན་ནས་ལྟག་པ་དགྱེ་ལ་སྒྱིད་པ་འཁྲིལ་བ། སྨད་ཞ་བའམ་འཕྱེས་
ཤིང་དྲི་ཆུ་སྡོམ་ན་ཞག་བདུན་ནས་འཆི། བྲང་རུས་གཉན་ཏེ་ལྷ་བ་བྱེར་ན་
འབྲས་སུ་འགྲོ་ཞིང་བྱ་འདབ་དང་ལྷ་རུ་རྩེ་དང་དཔྱི་དང་སོག་པ་རྣམས་འབྲིང་
ཙམ་ཡིན་ལ་སྒྲོག་རུས་དང་ རྩིབ་མར་ཕོག་ན་ཉེན་ཆུང་ཞིང་ཟུག་གཟེར་ཆེ།
ཕྱིའི་བཤུལ་ཤ་བཅད་ན་སྐྲངས་ཤིང་སྐུར་བོར་འགྲོ་བ་ནང་གི་བཤུལ་ཤ་བཅད་
ན་ལྟག་པ་དགྱེ་བོར་འགྲོ་ཞིང་བཞག་ཤ་དཀར་ནག་གཉིས་བསྣད་ནི་རྣག་ཁྲག་
ཆུ་སེར་གསོག་ལ་སྐྲངས་སྟེང་གཟེར་ཞིང་མཐར་དོན་སྣོད་དུ་འབྱེར་བས། དེ་
དག་རབ་ཏུ་གཉན་ལ་ཤ་གནད་ཕྱི་མ་ཞེས་དེ་ཕྱིན་འབྲིང་ངོ༌། ། ནང་རྩ་ཀུན་
དང་ཁྱད་པར་གློ་བུ་དང་སྙིང་གི་རྩ་གཉན་ཞིང་གློ་མ་དང་མཁལ་མའི་རྩ་འབྲིང་
སྟེ་རྩ་གཞན་རྣམས་ཐ་མ་མི་གཉན་པའོ། ། སྙིང་དང་གློ་བུ་དང་མཆིན་པ་དང་
153



མཁལ་མ་དང་རྒྱུ་མའི་ཡུལ་རྣམས་ཕོག་པའི་སར་ངན་པར་བཤད་ལ་གློ་མ་དང་
མཆེར་བ་དང་། ཕོ་བ་དང་ལོང་དང་ལྒང་བའི་ཡུལ་རྣམས་འབྲིང་བོ་ཡིན་ཞིང་
དོན་སྣོད་ཀྱི་ཡུལ་མིན་པའི་གསང་སྟོང་བ་རྣམས་ཕོག་ས་བཟང་བ་སྟེ་གཉན་
དང་མི་གཉན་སོགས་ཕུག་ཡུལ་ལ་བརྟག་པས་བཟང་ངན་ཤེས་ཤིང་དེའི་ཕྱིར་ན་
དང་བོ་ཕོག་པའི་ས་བརྟག་པར་བྱ་བ་ཤིན་ཏུ་གཅེས། གཉིས་པ་མཚོན་གྱི་
བགྲོད་པའི་ལམ་ལ་བརྟག་པ་ནི། ཕོག་པའི་ས་ལ་ངེས་པ་མེད་པ་གསང་སོགས་
གར་ཕོག་ཀྱང་། གནད་ལ་ཕོག་པ་དང་གཉན་པར་ཕོག་ཀྱང་གནད་མེད་པའི་
སར་འཛོམ་ཞིང་འཚེབས་པ་སྟེ་གནད་ལ་འཚེམས་པ་ཡོད་པས་རྒྱུ་མཚན་དེའི་
ཕྱིར་ན་མཚོན་གྱི་བགྲོད་ལུགས་ཤེས་པར་གཅེས་ཤིང་། ཤ་གཤགས་པ་ལས་
རུས་པ་ཕུག་པ་ཉེན་ཆེ། རུས་པ་ཕུག་པ་ལས་རྩ་ཆོད་པ་ཉེན་ཆེ་དེ་བས་ཀྱང་
དོན་སྣོད་ཟིན་པ་ཉེན་ཆེ་སྟེ་དེ་ལྟར་རིམ་པས་ཕྱི་མ་ཕྱི་མ་རྣམས་ཉེན་ཆེ་ཞིང་དེ་
བཞི་ག་སྦྲགས་མར་ཕུག་པ་ནི་ངེས་པར་དུ་འཆི་བ་དང་། གློ་བ་མ་ལ་སྟེང་གི་རྨ་
འཚོ་ཞིང་འོག་གི་རྨ་ཐིགས་གསོག་པས་འཆི་ལ་དྲང་ཐད་ཀྱི་རྨ་ནི་གསོ་ཐབས་ལ་
རག་ལས་པ་ཡིན་ཏེ། རིམ་པས་འཚོ་བ་དང་འཆི་བ་དང་རྐྱེན་ལ་རག་ལས་པར་
གྱུར་པའོ། ། གློ་སྟོད་མཚོན་ལམ་རིང་ན་རང་རང་གི་ནང་རྩ་ལ་སྙེག་ཅིང་དེ་
དག་ཀྱང་མོད་ལ་སྟེ་དེ་འཕྲལ་ཁྲག་གིས་རང་འབྱོར་བྱུང་ན་འཚོ་བ་ཡིན་ཅིང་རྩ་
ཁ་ཤོར་ན་ལུས་ཀུན་བུས་པ་ལྟར་སྐྲངས་པར་འགྱུར་ཞིང་དེ་ལྟར་བྱུང་ན་ཁྲག་
གིས་བྱང་ཁོག་ཁེངས་ནས་འཆི་བར་འགྱུར་བས། དེ་ཕྱིར་རྩ་ཁ་འབུད་པའི་
ཟས་གཡེར་མ་ལྕམ་པ་སོགས་དང་། སྤྱོད་ལམ་དྲག་ཤུལ་མི་བྱ་བར་གཟབ་པ་
དང་། མཚོན་གྱི་ལམ་ཐུང་ན་རྩ་ཁ་མི་ཟིན་ཅིང༌། ཆུ་སེར་གྱི་ལྗིད་མི་ལྟུང་ཞེས་
མི་ལྷུང་བས་གསོ་བར་མཁས་ན་འཚོ་ཞིང་། གློ་སྨད་མཚོན་ལམ་ཐུང་ཡང་ལྗིད་
ལྷུང་ཞིང་ཆུ་སེར་གསོག་པར་འགྱུར་ལ་མཚོན་ལམ་རིང་ཡང་ནང་རྩ་ལ་ཟིན་པ་
ཉུང་བས། དེའི་ཕྱིར་དོན་ལ་ཐིགས་གསོག་པས་གསོ་བ་དཀའ་ཞིང་སྦྱོང་བ་
ཡིན་ནོ། ། གསུམ་པ་ནང་དུ་བརྟོལ་བ་དང་མ་རྟོལ་བརྟག་པ་ནི། ནང་དུ་
བརྟོལ་བའི་ཚེ་གཏམ་སྨྲར་བཅུག་ན་ ལབ་འཕྲོར་ སྐད་ཀྱི་བཞུག་ཆད་ ཅིང་།
འགྲོ་བའི་སྟངས་ཞན་པ་སྟེ་ཁོངས་ལྕི་ཞིང་དབུགས་མི་བདེ་བ་དང་། གློ་སོར་
མང་བ་དང་ལངས་པས་མཚོན་ཁ་གཞོགས་གང་ན་རྒྱབ་པ་དེ་ཕྱོགས་སུ་གོམ་པ་
འཁྱོག་པ་དང་ཁ་ཟས་ཕོ་བས་མི་འདོད་པ་ལུས་ཕྱིའི་ཟུག་ལ་ངེས་པ་མེད་ཅིང་
ཁོང་བའི་ནང་དུ་ཟུག་ཆེ་ཞིང་ཚ་ལ་སྐྲ་མཚམས་རྔུལ་བ་བཅས་རྟགས་དེ་དགུ་བོ་
ཚང་ན་ནང་དུ་རྟོལ་བར་ངེས། གསང་སྟོང་བར་ཕོག་པ་དང་དོན་སྣོད་མ་ཟིན་
ཅིང༌། ཁྲག་མ་ཤོར་ན་མདའ་ལམ་རིང་བར་གྱུར་ཀྱང་ཁོང་བའི་ནང་ཟུག་ཆུང་
ལ་དབུགས་བདེ་བ་དང་བྱེད་བཞིན་གྱི་མདངས་གསལ་ཞིང་དཀར་ལ་འགྲོས་མ་
ཉམས་པ་དང་། ཚད་པ་མ་སྐྱེས་ཤིང་ཟས་ཞིམ་པའི་བྲོ་བ་ཚོར་བ་དང་སྐད་
གདངས་དྲག་པ་དང་བཅས་པའི་རྟགས་དེ་ནི་ནང་དུ་བརྟོལ་བའམ་དོན་སྣོད་ལ་
མ་བརྟོལ་བ་ཞེས་བྱའོ། ། རྩ་གཉན་ཆོད་ན་བྱད་བཞིན་ངོམས་ཞེས་ངམ་ནག་
ཅིང་གདོང་བ་སྨུག་པ་དང་། ལུས་ལྕི་ཞིང་སྐོམ་དད་ཆེ་ལ་དང་ག་འགག་པ་
དང་ཉིན་མོ་གཉིད་དང་ཟུག་ཆེ་ལ་གློ་མང་སོར་བ་ནི། རྩ་ཐིགས་གསོག་པས་
རྣམ་པར་མ་རྟོལ་ཡང་བརྟོལ་བ་དང་འདྲའོ། ། ཤ་གཉན་དང་རུས་གཉན་
བཅད་དམ་རྡུངས་ན་ཡང་ཟུག་གཟེར་ཆེ་བས་ནང་དུ་མ་བརྟོལ་བ་ཡང་བརྟོལ་
བར་གོལ་ས་ཡོད་པས་ཞིབ་ཏུ་བརྟག་དགོས་ཤིང་ཕོ་བ་སྦོ་སྒྲིག་བྱེད་ཅིང་དྲི་ཆུ་སྲི་
སྡོམ་དང་ལྡང་དུབ་བྱེད་པ་བྱུང་བ་བྱང་ཁོག་སྨད་ཀྱི་ནང་བརྟོལ་བའི་སྤྱི་རྟགས་
ཡིན་ནོ། ། བཞི་བ་ཁྲག་ངན་བབས་པའི་རྟགས་བསྟན་པ་ནི་གླང་ཐབས་ལྟར་
154
155



ན་ཞིང་མཆིན་དྲི་ཁུག་པ་དང་ལྷན་འོག་གཟེར་བ་དང་། ཙོག་པུར་སྡོད་མི་ཟུག་
ཅིང་སྔས་ལ་ཉལ་མི་ཤེས་པ་དང་། ལུས་འདར་བ་དང་སྐྲ་འདབ་རྔུལ་ཞིང་སོས་
ལ་དྲེག་པ་ཆགས་པ་དང་། གྲང་བའི་ཚེ་ན་ཟུག་ཆེ་ལ་དྲོས་ན་བདེ་བར་ཚོར་བ་
དང་། ཞག་གཅིག་ལོན་ནས་ལྕེ་དང་མཆུ་དང་སོ་རྙིལ་གྱི་བཀྲག་མདངས་
འཆོར་བ་དང༌། རྩ་གྲིམས་ལ་ཆུ་དམར་ཞིང་རོ་སྟོད་སྐུར་ལ་ཤེད་ཉམས་བྲི་བ་
དང་བཅས་དེ་ལྟར་བཤད་པའི་རྟགས་བཅུ་བཞི་དང་ལྡན་ན་ཁྲག་ངན་བབས་
པར་ངེས། གོང་དུ་ས་བཅད་སྐབས་ཁྲག་ངན་བབས་མ་བབས་ཞེས་བསྟན་
ཞིང་འདིར་བབས་རྟགས་ལས་ཤུགས་ཀྱིས་རྟོགས་པར་རྩིས་ནས་མ་བྱུང་བས་མ་
བབས་པ་ནི་དེ་ལས་གོ་ལྡོག་ཏུ་འབྱུང་བ་དཔྱོད་ལྡན་རྣམས་ཀྱིས་ཤུགས་ལས་
རྟོགས་ཤེས་སོ། ། ལྔ་བ་དོན་ལྔ་དང་སྣོད་དྲུག་ལ་ཟིན་པའི་རྟགས་བསྟན་པ་ནི།
དོན་ལྔ་ནང་ལ་ཟིན་ཀྱང་ཕོག་དུས་ཤེས་པ་ཟི་ཞིང་འཚུབ་པ་དང་དོན་ཞེས་གང་
ཟིན་པ་དེའི་ཚིགས་གསང་སོ་སོའི་ཁ་བྱེ་ཞིང་མནན་ན་ན་བ་དང་། དབུགས་
ཐུང་ཞིང་དགྱེ་དགུ་མི་ཤེས་ཤིང་བུ་ཆུང་ལྟར་པང་དུ་འཚོས་དགོས་ཤིང་མོད་ལ་
ཞེས་དེ་འཕྲལ་དུ་རྩ་ཆུའི་ཚ་བ་འུར་གྱིས་སྐྱེས་པ་དང་། དེ་དག་བྱུང་ན་དོན་ལ་
ཟིན་པའི་སྤྱི་རྟགས་ཡིན་ཞིང་། ཁྱད་པར་དུ་སྙིང་ལ་མཚོན་ཕོག་པའི་རྟགས་སུ་
མཚོན་བཏོན་པའི་དུས་དེར་སྲོག་ཆེན་པོའི་རླུང་ཐོན་ནས་འཆིའོ། ། སྙིང་ཚིལ་
ལ་ཕོག་ན་བརྒྱལ་ཞིང་འབོག་པ་དང་དངངས་ཤིང་འདར་ལ་བཞིན་མདངས་
ཉམས་འགྲོ་བས་དེ་འཕྲལ་དུ་ཆུ་གྲང་གིས་ཁ་ཕྲུ་གཏོར་རྣ་བར་མཆུ་གཏད་ནས་
ཁུས་གདབ་ཅེས་སྐད་ཆེན་པོས་འབོད། རླུང་གསང་རྣམས་སུ་བསྐུ་བྱུག་བྱ་བ་
དང་རྨ་ཁར་བུད་མེད་ཀྱི་འོ་དྲོན་གཏིག་གོ། དེ་རྗེས་ཤེས་པ་དྭངས་པར་གྲུངས་
ནས་དྲན་པ་གསལ་ན་གསོ་བའི་གླགས་ཡོད་དོ། སྙིང་རྩ་བཙན་ཐབས་ཆོད་ན་
སྨྱོ་འདར་དང་དངངས་ཆུང་འབྱུང་ཞིང་། རྩ་ཐིགས་ཤོར་བའི་ཚེ་ན་སྙིང་ལ་
རྣག་ཆུ་གསོག་པ་དང་། སྲོག་རྩ་ཆད་པ་དང་ཕུག་པ་ནི་བརྒྱབ་པའི་མོད་དེ་
འཕྲལ་ལ་འཆི་ཞིང་བཙན་བརྡུངས་ནི་བཅར་བའམ་ བར་དུ་ འཐེམས་ནས་
བསྣད་པ་དང་ཆམ་ཆོམ་དུ་འགྲོ་བས་ཟུག་གཟེར་ཆེ་ཞིང་འགྲེ་ལོག་བྱེད་དེ།
ལག་པས་ས་འབྲད་པ་འབྱུང་ལ་ཚབས་ཆུང་ན་འཚོ་བའང་སྲིད་པ་ཙམ་མོ། གློ་
བ་ཕུག་ན་གློ་ལུ་མི་ཤེས་ལ་ཟ་ཟི་སྨྲ་བ་དང་། དབུགས་ནི་ཉི་མས་ཚིག་པའི་ཁྱི་
དང་འདྲ་བར་རྔམས་པ་བརྩེག་པ་དང་། རྨ་ནང་ནས་དབུགས་འབྱུང་ཞིང་
ཁྲག་ཀྱང་ཕྲུ་བ་ཅན་དུ་སྐྱུག གློ་མ་སྟག་མགོ་ཟིན་ན་ཞག་བདུན་ལོན་དུས་སམ་
ཡང་ན་སང་ཕོད་ལོ་དུས་སུ་འཆི། གློ་མ་སྙིང་ལ་ཟིན་ན་ཞག་བདུན་ནམ་དགུ་
ལ་འཆི་ཞིང་གློ་རྩིབ་ལ་ཟིན་ན་ཉིན་དགུའམ་བཅུ་གཅིག་ལ་འཆི། གློ་གཤམ་ལ་
ཟིན་ན་ཞག་བཅུ་བདུན་ནམ་བཅུ་དགུའི་དུས་ན་འཆིའོ། ། གློ་བུ་ལྔ་བོ་གང་དུ་
ཕོག་ཀྱང་མོད་དུ་ཞེས་དེ་འཕྲལ་དུ་འཆི་བ་དང་ཇི་ལྟར་འགོར་ཡང་ཞག་གསུམ་
དག་ལས་རིང་བོར་མི་སྡོད་པར་འཆི་ཞིང་། གློ་རྩ་གང་ཆོད་ན་ལུད་པ་ཙན་
དན་དམར་བོ་ལྟ་བུ་ལུའམ་ཁྲག་འདྲེས་པ་ལུ་ལ་རྩ་སྟེང་འདར་བའམ་ཁྲིད་ཅིང་
གཟེར་ལ་ཚ་བ་སྐྱེ། གདོང་བའི་མདངས་སྣུམ་ཞིང་དབུགས་མི་བདེ་ལ་གྲོང་
ཤུམ་བྱེད། རྩ་ལ་ཐིགས་ཤོར་ན་གློ་ལ་རྣག་ཆུ་གསོག་པ་དང་ཁྱད་པར་གློ་བ་མ་
ཡི་རྩ་ཚིགས་འགྲམ་གྱི་རྩ་ཆོད་ན་སྟོད་དུ་མཇིང་བ་རེངས་ལ། སྨད་དུ་མཁལ་
རྐེད་ན་ཞིང་རྐང་བ་འཕྱེས་པ་སྟེ་བེམ་ཞིང་ཞ་བ་དང་གློ་བ་མ་དང་བུ་གཉིས་སྒྲོག་
པའི་ལུང་འཛིན་གྱི་ཁུག་པ་གཉིས་བསྣད་ན་ཟུག་ཆེ་ཆུང་གིས་ལྡང་དུབ་བྱེད་
ཅིང་སྔོན་བུ་གཉིས་བསྣད་ན་སྐྱིགས་བུས་འདེབས་པ་དང་། གཟེར་ མགོ་
གཉིས་བསྣད་ན་སྐད་འཛེར་ཞིང་མགོ་དཔངས་དམའ་ལ་དུང་འབུད་གཉིས་
157
156



བསྣད་ན་བུས་པ་ལྟར་སྐྲངས་པ་དང་། སྣོལ་མ་གཉིས་བསྣད་ན་ཉལ་དཀའ་ལ་
ཆར་བུ་ཞེས་ཕྱི་རྒྱུག་བསྣད་ན་སོག་པའི་དཔྲག་བར་གཟེར་བ་དང་། མཆིན་དྲི་
དཀར་བོ་བཅད་པ་ཡིན་ན་སྐད་མི་ཕྱིན་པར། དབུགས་བསྡམ་ལ་མིག་འབུར་
ཚུགས་སུ་བལྟ་ཞིང་ཡན་ལག་གཡོབ་པ་དང་། ཟུག་ཆེ་ཞིང་སྒྲེག་པ་མང་ལ་ཟས་
ཟོས་ཚེ་ ན་ བ་ འབྱུང་ ཞིང་ ཚབས་ ཆུང་ ན་ མཁས་ པས་ མོད་ དུ་ གསོས་ ན་
འཚོའོ། ། རྟགས་ཐམས་ཅད་ཚང་ན་ཞག་ལྔ་ལ་ནད་ལྡོག་ཅིང་བདུན་ན་འཆི་
བ་དང་། མཆིན་དྲི་དར་དཀར་བོའི་ཡོལ་བ་ལྟ་བུ་ཕུག་ན་སྟོད་ཁྲག་སྨད་དུ་
འཆོར་ཞིང་། སྨད་རླུང་སྟོད་དུ་འཆོར་བས་མི་འཚོ་བར་འཕྲལ་དུ་འཆིའོ། །
མཆིན་དྲི་ནག་པོ་ལ་ཕོག་ན་མགོ་ལྕི་ལ་མིག་འཛུམ་ཞིང་ཁྲག་ནག་པོ་སྐྱུག་ཅིང་
ཕུས་འདེབས་ལ་བཅར་བའམ་ཐེམ་པའི་མིག་རྩ་རྒོད་དེ་གྲིམས་ལ་བར་སྣང་དུ་
བལྟ་བ་ དང་ཙོག་གེར་འདུག་ པར་ མི་ཚུགས་ པ་དེ་ནི་ཞག་དགུའི་དུས་ན་
འཆིའོ། ། སྨྲ་བར་འདོད་ཅིང་སྙན་པའི་མིང་ནས་འབོད་པས་ཞེ་ས་མཁས་ལ་
འགྲོ་འདུག་བྱེད་པ་དང་ཆང་འདོད་ཅིང་བླུད་ན་ཡི་གར་མི་འོང་བ་དེ་ནི་མཆིན་
དྲི་ནག་པོར་བཅར་བའམ་ཐེམས་པའི་ནག་པོ་བཙན་བརྡུངས་ཀྱི་རྟགས་དང་
ལྡན་པ་ཡིན་པས་དེ་གསོ་བར་ནུས་སོ། ། མཆིན་པ་ནི་ཕྱིའི་རྩི་ཉམས་པར་གྱུར་
ནས་ཀྱང་འཆི་བ་ཡིན་ཏེ། ཚབས་ཆེ་བ་ཁྲག་ཏུ་འཁྲུ་སྐྱུག་བྱེད་ཅིང་ཕོག་དུས་སུ་
འཆི་ལ་བརྡབས་པའམ་བརྡུང་ནའང་མིག་དམར་ཤའི་མདོག་སྔོན་པོ་ཀུན་བུ་
འབྱུང་བ་དང་། གདོང་མདངས་སྣུམ་ཞིང་འགུལ་བསྐྱོད་བྱས་ན་རྩ་རྣམས་
རྒྱས་ཤིང་ལྡང་དུབ་བྱེད་པ་དེ་ཚབས་ཆུང་བར་གྱུར་ན་མོད་དུས་གསོ་གླགས་
ཡོད་དོ། ། མཆིན་རྩ་བཅར་ཐེམས་བཙན་བརྡུངས་སུ་སྣད་པའམ་ཆོད་ན་མགོ་
དང་དཔུང་བ་ན་ལ་ངོ་གདོང་སྣུམ་བག་དང་ལྡན་ཞིང་མིག་གི་སྤྲིན་པ་དམར་
158
བོར་འགྲོ། མཚེར་བའི་ཆ་ག་ནི་མཐའ་མ་མུ་སྟེ་དེར་ཕོག་ན་སྙིང་འདར་གྲང་
ཤུམ་བྱེད་པ་དང༌། ཁོང་བ་སྦོ་ལ་ཕྱི་སའམ་བཤང་བ་འགགས་ཏེ་ཞག་ལྔ་ན་
འཆིའོ། ། བརྡབ་པ་དང་བརྡུངས་པ་དང་མཐིལ་དུ་ཕུག་ན་ཁོང་བ་སྦོ་ཞིང་
འཁྲུའམ་རྩ་ཆུའི་རྒྱུན་འགག་ལ་གཡལ་དང་སྦྲིད་པ་འོང་ཞིང་མཆུ་རྙིལ་སྐྱ་བ་
དང་། གདོང་བ་དང་མིག་ སྤྲིན་ལ་ནག་ ཐིག་ འབྱུང་ སྟེ་དེ་ནི་མཁས་ པས་
འཚོའོ། ། མཁལ་མ་གཉིས་ལ་རྩི་ཉམས་པར་གྱུར་པས་ཀྱང་འཆི་ལ་མཁལ་
མའི་ཐག་པ་ཆད་ནའང་རྐང་བ་འགུལ་བསྐྱོད་ཀྱི་སྡུད་མི་ཤེས་ཤིང་ཕུས་འདེབས་
ལ་ལུས་བགྲད་པའམ་སྦྲིད་ན་ཞག་ཅིག་ལོན་དུས་ན་འཆི་བ་དང་། བརྡབས་
པའམ་བརྡུངས་པ་དང་མཁལ་ཚིལ་ལ་ཟིན་ན་ལུས་པོ་ལྕི་ཞིང་རྐང་ལག་འགུལ་
བསྐྱོད་ཀྱི་སྡུད་པ་དཀའ་ལ་ཆུ་སྲི་ནས་མི་ཐོན་ཞིང་རྣ་བ་འོན་པ་དེ་ནི་བརྟག་
བཅོས་ལ་མཁས་པས་འཚོ་བ་མང་བ་ཡིན་ནོ། ། མཁལ་མའི་རྩ་ལ་སོང་བའི་ཚེ་
ན་རྐང་བ་བཤལ་བ་དང་དྲི་ཆུ་མི་འོང་བ་བསྣམས་ཤིང་རྩ་རྒྱུད་ཁྲིད་པའམ་སྦྲིད་
ནས་གཟེར་བ་འོང་། སྣོད་དྲུག་ཕུག་ན་སྤྱི་རྟགས་སུ་སྦོས་ནས་རྩིབ་མ་ནང་དུ་
ཟུག་སྙམ་པ་དང་འཁྲུ་བ་འོང་ཞིང་ཁྱད་པར་དུ་ཕོ་བ་ཕུག་པ་རླུང་ཤོར་བས་མི་སྦེ་
ལ་བཙན་ཐེབས་ཏེ་བཅར་ན་མེ་མཉམ་གྱི་བྱེད་ལས་ལོག་པས་སྒྲོ་བ་དང་ཕོ་བའི་
ཐེར་ལ་ཕོག་ན་འཚོ་བ་ཡིན་ཏེ་གྲོད་པའི་ལྡེམས་ལ་ཕོག་པ་འཆི་བས། དེའི་
རྟགས་སུ་གླང་ཐབས་བཞིན་ལྡང་ལ་དྲི་ཆུ་མི་འོང་སྡོམ་པ་དང་། ལུས་ཀྱི་སྟོབས་
ཤོར་ཞིང་ཅི་ཟོས་ཀྱང་མི་ཆགས་པར་སྐྱུག་པ་དེ་ནི་འཚོ་སྙམ་བྱེད་ཀྱང་འཆི་བ་དེ་
ཡང་ཕོ་རྩ་སྦྲུལ་མིག་ལ་ཕོག་པ་ཞག་བཅུ་བཞི་དང་ཕོ་རྩ་ཀ་བ་ལ་ཕོག་པ་ཞག་ཉི་
ཤུ་གསུམ་དང་། བོང་རྨེད་ལ་ཕོག་པ་སུམ་ཅུ་སོ་ལྔ་ལ་འཆི་བདག་ལག་ཏུ་འགྲོ་
བ་སྟེ་འཆིའོ། ། མཁྲིས་པ་ཕུག་པར་གྱུར་ན་མཁྲིས་པ་འཁྲུ་ཞིང་སྐྱུག་པར་བྱེད་
159



ཅིང་འཆི་ལ་བརྡབས་སམ་བརྡུངས་ནའང་མིག་ཆུ་དང་ཤ་མདངས་སེར་བོར་
འགྲོ་བས་ དེ་ ཡང་ མོད་ དུས་ ཏེ་ འཕྲལ་ དུ་ མ་ བཅོས་ ན་ ཞག་ ལྔའི་ དུས་ ན་
འཆིའོ། ། ཁྲག་ལོང་སྟེ་ལོང་གི་སྟོད་ལུ་གུ་མགོར་ཕོག་ན་གླང་ཐབས་ཀྱིས་ན་ལ་
ཁྲག་རུལ་བ་འཁྲུ་ཞིང་སྐྱུག་པ་ནི་ཞག་དགུའི་དུས་ན་འཆིའོ། ། སྲིན་ལོང་ལ་
ཕོག་ན་སྲིན་བུ་འཁྲུ་སྐྱུག་བྱེད་ཅིང་གླང་ཐབས་ཀྱི་ན་བ་འབྱུང་ལ་ལོང་གི་ཐེར་ལ་
ཟིན་ན་སྦོ་ལྡེང་དང་དྲི་ཆུ་སྲི་བར་བྱེད་པ། དེ་ཉིད་གང་ལའང་མི་རྨོངས་པའི་
མཁས་པས་གསོས་ན་ཕལ་ཆེར་འཚོ་བར་འགྱུར་རོ། ། རྒྱུ་མ་ཕུག་པར་གྱུར་ན་
ལུས་པོ་ཙོག་གེར་འདུག་མི་ཚུགས་ལ་ཟུག་ཆེ་ཞིང་མཚན་མ་ལག་པས་མཉེད་ན་
ཚ་འབྲབ་བྱེད་ཅིང་རྒྱུ་མ་བུག་པ་དུ་ཡོད་ཀྱི་གྲངས་དེས་ནི་ཞག་རེ་ཐུབ་ལ་བུ་ག་
མ་ཕུག་པར་ལུག་པ་ནི་བཅོས་པས་འཚོ་བ་ཡོད་དོ། བརྡུངས་སམ་བཅད་པ་
ཡིན་ན་ཁ་ཁ་ལ་ཚ་བ་སྐྱེས་པ་དང་། རྒྱུ་མ་གཟེར་ལ་འཁྲུ་བར་འགྱུར་ཞིང་མིག་
ཆུ་སེར་རོ། ། གཉེ་མ་ཕུག་ན་སྲིན་བུ་གྱེན་ཐུར་ཏེ་ཁ་དང་རྐུབ་ནས་འབྱུང་ཞིང་
ཧས་འདེབས་པ་དང་ ཐལ་མོ་རྡེབ་ན་ཞག་གཅིག་ལ་འཆིའོ། ། གཞང་སྟེ་
འཕོངས་ལ་ཕོག་ན་དྲི་མ་བླུག་གམ་ཞེས་འཁྲུའམ་ཡང་ན་ སྡོམ་ཞིང་དེ་ཡང་
གཞང་གསང་ནག་པོ་སོར་བཞི་ཡན་ཆད་འཚོ་དཀའ་ཞིང་དེ་མན་དཀར་བོའི་ཐ་
སྙད་དེ་འཚོ་བར་འགྱུར། ལྷང་བར་སྣད་པའམ་ཕུག་ན་དྲི་ཆུ་སྲི་འམ་དྲུག་པ་
དང་ཁྱད་པར་སྣང་བའི་ཁ་ལ་སོང་ན་འཆི་བར་འགྱུར་བ་སྟེ་ཐེར་ལ་སོང་ན་
འཚོའོ། ། བསམ་སེར་ཕོག་ན་ལུས་པོ་སྦྲིད་ཅིང་གན་རྐྱལ་དུ་འགྱེལ་བ་དང་།
འདྲེ་ལྡོག་བྱེད། ཚབས་ཆུང་བར་གྱུར་ན་འཚོ་བ་ཡོད་ཅིང་། མཚེར་བ་དང་
རྒྱུ་ལོང་དང་ལྷང་བ་དང་བསམ་སེ་ལ་སོགས་པའི་རྩ་རྣམས་ལ་ཟིན་ནའང་རང་
རང་ལ་ཕོག་པའི་རྟགས་དང་ཁྱད་པར་མེད་པས་དེ་ལྟར་རྟོགས་པར་བྱའོ། །
དྲུག་པ་འཚོ་བ་དང་འཆི་བའི་ལ་ཤན་དབྱེ་བ་ནི་གང་ཞེ་ན་དོན་སྣོད་སོགས་གང་
ལ་ཡང་རྒྱབ་པའི་མོད་དེ་འཕྲལ་ ནས་ དྲན་ པ་ མི་ཟིན་ པར་ ཉམས་ པ་ དང་།
བརྒྱལ་འབོག་དང་དངངས་འདར་བྱེད་ཅིང་ཁྲག་ཏུ་འཁྲུ་ཞིང་སྐྱུག་པ་ནི་འཆི་བ་
དང་། མཚོན་ཕོག་ནས་ཞག་གསུམ་དང་ལྔའི་བར་དག་ཏུ་ཅིས་ཀྱང་ཚ་བ་མི་
འཇོག་ཅིང་ཟུག་མི་འབྲི་བ་དང་། ཇི་ལྟར་དུ་ལེགས་པར་བཅོས་ཀྱང་བདེ་བའི་
བསྐྱེད་མེད་ན་འཆི་བར་ངེས་ཤིང་ཤེད་ཟུངས་མེད་ཅིང་ཚ་བ་སྐྱེ་ལ་དང་ག་
འགག་པ་ན་རྟག་ཏུ་འཁྲུ་ཞིང་སྐྱུག་པ་དང་དྲི་ཆུ་སྲི་ན་འཆི་བ་དང་། མིག་གི་
མདངས་ཉམས་ཤིང་འཛུམ་དཀའ་ལ་གྱེན་དུ་ལྡོག་པ་རྩའི་བྱ་གཏོང་ཡིན་ཞིང་ཁ་
དང་སྣའི་དབུགས་གྲང་ཞིང་གདོང་བ་ལ་བག་རྔུལ་ཆགས་པ་རླུང་གི་བྱ་གཏོང་
ཡིན་པ་དང་ལུས་ཀྱི་སྟོབས་ཤོར་ནས་སྟན་ལ་འབྱར་བ་ན་ཟུངས་ཀྱི་བྱ་གཏོང་
ཡིན་ཏེ་དེ་ལྟ་བུའི་འཆི་བའི་བྱ་གཏོང་གསུམ་བྱུང་ན་འཆི་བར་ངེས་སོ། ། འོན་
ཀྱང་དོན་སྣོད་དུ་ཟིན་པའི་སོ་སོའི་འཆི་ལྟས་དང་འཆི་དུས་ནི་གོང་དུ་བསྟན་པ་
ལྟར་རྟོགས་པར་བྱ་དགོས་ཤིང་དེ་ཡང་རྩ་རྒྱུད་མ་སྟོང་བར་ཚ་བ་ཟུག་གཟེར་
བར་ཐག་རིང་ཞིང་སྨན་དང་དཔྱད་བྱས་པ་ལ་བདེ་བསྐྱེད་ཆེ་ན་ནི་འཚོ་བ་ཡིན་
ནོ། ། བདུན་པ་མདོར་བསྡུས་ཁས་བླངས་པའམ་དམ་བཅས་པའི་མིང་ངམ་ཁ་
དམར་འདི་ལྟར་དུ་གདགས་དགོས་ཏེ་ནང་དུ་བརྡོལ་ཡང་ཁྲག་བབས་བོང་ཆུང་
ན་འཆི་བའི་ཉེན་ཆེ་སྟེ་བཅོས་སུ་ནི་ཡོད་དོ་ཞེས་པར་ཁ་དམར་གདགས་པ་དང་
ཁྲག་བབས་ཆེའམ་དོན་སྣོད་ཟིན་པར་གྱུར་པ་ལ། འཆི་བའི་བྱ་གཏོང་གསུམ་
གྱིས་སླེབ་བམ་མ་སླེབ་བརྟག་དགོས་ན། རྨས་ནས་ཞག་ཉེ་ན་གསུམ་དང་རིང་
ན་ལྔ་ཡི་བར་དུ་ཤན་མི་ཕྱེད་པར་སྨྲ་ལ་རིང་མཐའ་ཞག་ལྔའི་བར་དུ་འཆི་བའི་བྱ་
གཏོང་གསུམ་པོ་མ་བྱུང་ན། དེ་ལ་མཁས་པས་སྨན་དཔྱད་ཟས་སྤྱོད་ཀྱི་རྩལ་
161
160



བཞི་སྤྲུགས་པས་གསོ་ཐུབ་ལ་བྱ་གཏོང་གསུམ་པོ་སླེབ་བྱུང་ན་འཆི་བར་ཐག་
བཅད་པའི་ཁ་དམར་གདགས་པར་བྱ་ཞིང་དོན་སྣོད་མ་ཟིན་ཅིང་ཁྲག་ངན་མ་
བབས་ན། ནང་དུ་བརྟོལ་ བར་གྱུར་ཀྱང་འཚོ་བར་འགྱུར་ཞེས་ ཁ་དམར་
གདགས་པ་དང་རྩ་ཆེན་ཆོད་པ་དང་ཁྲག་བབས་བོངས་ཆེ་བ་དང་། གཉན་པ་
དོན་སྣོད་ཀྱི་སྟེང་དུ་མཚོན་ལམ་རིང་བ་ལ་ནི་འཆི་བདག་གི་བྱ་གཏོང་གསུམ་ལ་
འོང་བའི་ལོང་མེད་པར་འཆི་ངེས་པའི་ལ་ཆེན་འདའ་བར་ཁ་དམར་གདགས་
པར་བྱ་ཞིང་དེ་བཞིན་དུ་ཕོག་པའི་ཡུལ་གཉན་པ་དང་མི་གཉན་པ་དང་མཚོན་
གྱི་བགྲོད་ལམ་རིང་ཐུང་གནད་ཆེ་ཆུང་དང་ཞག་ཀག་དང་འཆི་རྟགས་བྱ་གཏོང་
དང༌། བཅོས་བསྐྱེད་བྱུང་མ་བྱུང་སོགས་དང་སྦྱར་ལ་འཚོ་བ་དང་འཆི་བའི་ཁ་
དམར་གདགས་པར་བྱ་ལ་གལ་ཏེ་འཚོ་འཆིའི་ཐེ་ཚོམ་ཟ་ན་ཤན་མི་ཕྱེད་པར་
ཉིས་འགྲོའི་ཁ་དམར་སྨྲའོ། །
ཡན་ལག་རྨ་ཡི་ནད་རྟགས། །
ཡན་ལག་རྨ་ཡི་སྤྱི་རྟགས་བཤད་པ་ནི། ། སྤྱི་རུ་མོད་དུ་ལྐོག་
ཐབས་སྐྲངས་ པ་ དང་། ། ཟུག་གཟེར་ཆེའམ་རྡོས་ བུ་ བཅུག་ པ་
འདྲ། ། མེ་ལྟར་འབར་རམ་ཆུ་ལྟར་བསིལ་བ་སྟེ། ། མདོར་ན་ལུས་
འདི་གནད་ལ་ཕེབས་པར་བྱེད། ། དེ་དག་འཚོ་དཀའ་འཆི་ཡང་སྲིད་
པ་ཡིན། ། རྨེན་བུ་རྣམ་བརྒྱད་ཞར་ན་བཅོས་མེད་གསུངས། ། རུས་
ཆག་གྲང་ཞིང་འཁྲོག་ལ་འགུལ་མི་ནུས། ། ཚབས་ཆེ་བ་དང་རྡུམ་ཆག་
མཚམས་ནས་འཁྱོག །
ཅེས་ཡན་ལག་རྨ་ཡི་ནད་རྟགས་བཤད་པ་ནི་གནད་ཀྱི་སྤྱི་ལ་ཁྱབ་པའི་
རྟགས་བསྟན་པ་ནི་སྤྱི་རུ་མོད་དུ་ཞེས་ཕོག་མ་ཐག་གཉན་ལ་ཕོག་པ་ལྟར་ལྷོག་
162
ཐབས་སུ་སྐྲངས་པ་མྱུར་བ་དང་། ཟུག་གཟེར་ཆེའམ་རྡོས་བུ་བཅུག་པ་འདྲ་
ཞེས་པ་ནི་ཉ་དང་རི་དྭགས་རྒྱུར་ཚུད་པ་ལྟར་འགུལ་མི་ཤེས་པ་དང་འདྲ་བ་དང་།
མེ་ལྟར་ལྷབ་ཀྱིས་འབར་རམ་ཆུ་ལྟར་དུ་བསིལ་བ་སྟེ་ཞེས་པ་ལྷག་མ་ཅན་ཏེ།
མདོར་ན་དེར་མ་ཟད་ལུས་འདི་གནད་ལ་ཕེབས་པར་བྱེད་ཅེས་ཉམ་ཐག་ཅིང་
བྱ་ཐབས་ཟད་པ། དེ་དག་འཚོ་དཀའ་ལ་འཆི་ཡང་སྲིད་པ་ཡིན་ནོ། ། ཁྱད་
པར་དུ་ཞྭ་གནད་རྣམས་ལ་མཚོན་ཕོག་ན་མོད་ལ་ཞེས་ཐོག་འཕྲལ་དུ་སྐྲངས་
ཤིང་རྨ་ཆས་ཚན་མོ་སྟེ་དྲོད་ཅན་ ཕན་ཞིང་ཁ་དོག་སྨུག་ནག་དང་སྔོ་ཁྲ་དང་
དམར་ཁྲ་དང་མེ་ལྕེ་རིས་སོགས་དང་། ཟུག་ཆེ་ཞིང་རྡོ་ལྟར་སྲ་ལ་རེག་ན་མི་
བཟོད་པ་སྙམ་བྱེད་པ་དང་རྣག་མདོག་དམར་ལ་ཚིག་མ་ཅན་འབྱུང་ཞིང་སྐད་
ཀྱི་གདངས་ཞན་ཞིང་རྨེན་བུ་རྣམ་བརྒྱད་ཞར་ན་བཅོས་སུ་མེད་པར་གསུངས།
རུས་ཆག་གྲང་ཞིང་འཁྲོག་ལ་འགུལ་མི་ནུས་ཤིང་ཚབས་ཆེན་ན་བ་དང་རྡུམ་
ཆག་མཚམས་ནས་འཁྱོག་པའོ། །
དུག་ནད་ཀྱི་སྐོར།
སྦྱར་དུག་ནད་ཀྱི་རྟགས། །
ཕྱི་རྐྱེན་ནད་དུ་གྱུར་བའི་དུག་ནད་ལ། ། བརྟག་པའི་ཐབས་ནི་
རྣམ་པ་བདུན་ཡོད་དེ། ། དང་བོ་ནམ་ལངས་མ་ལབ་ཟས་མ་ཟོས། །
མཆི་མ་མ་དཀྲོགས་རང་ལུགས་ཆུ་གཙང་བླུག ། ཁར་ལྡིང་དུག་མེད་
ཞབས་སུ་སོང་ན་ཡོད། ། རྒྱ་རུ་ལ་བྱུགས་སྟེང་བཏབ་འཁོལ་ན་
ཡིན། ། འཁར་ གོང་མེས་ བསྲེགས་ སྟེང་དུ་མཆིལ་མ་བླུགས། །
བཅག་པས་ནས་རེ་ནག་པོར་སོང་ན་ཡིན། ། བ་མེན་རྭ་ནང་དྲི་ཆུ་
ཆང་བསྲེས་ བླུག ། བྱི་ ཐུར་ བཀྲུགས་ པས་ འཇའ་ཚོན་ འདྲ་ན་
163



ཡིན། ། ཡང་ན་བ་མེན་རྭ་ནང་དྲི་ཆུ་བླུགས། ། རི་བོང་སྨྲ་རས་
དཀྲུགས་པས་ཚིག་ན་ཡིན། ། ནད་པའི་དྲི་ཆུར་མུར་གོང་སྐྲ་
བཅུག་སྟེ། ། ཞག་ལོན་ནངས་པར་སྐམ་ཀྱོག་ཚིག་འདྲ་ཡིན། ། རྭ་
མེད་དངུལ་ལེབ་སོ་ནང་ བརྟོད་ལ་ བཞག ། ནངས་པར་མདོག་
ཉམས་ཕྱི་བ་དཀའ་ན་ཡིན། ། ཆང་ཁྱོར་གང་དང་མིང་བདུན་སྨན་
གཅིག་མ། ། འབྱུང་བྱའི་མཁྲིས་མཆིན་ཙན་དན་དཀར་སྦྱར་བ། །
སྲོད་ལ་འཐུང་ལ་མི་སྨྲ་ནངས་པར་བལྟ། ། ལྕེ་རྙིལ་རྐན་ལ་འཇའ་
ཚོན་སྣང་ན་ཡིན། ། རྨ་བྱའི་མདོངས་གཅིག་མར་དྲིལ་ཁྱུར་མིད་
བྱ། ། ནངས་པར(འོག་སྒོ་ནས་ཐོན་པ)ཆུས་བཀྲུས་མདོག་མ་ཉམས་
ན་ཡིན། ། དེ་ལྟར་ཕྱི་ཡི་བརྟག་ཐབས་དེ་དག་ནས། ། རེ་གཉིས་དུག་
རོ་རྙིང་བ་ལུས་པ་དང་། ། ཐ་མ་ཁ་འཐེན་མི་ལ་འབྱུང་ཡང་སྲིད། །
ཀུན་ཚང་ཡིན་ངེས་མིན་ཀྱང་ངེས་མེད་ཕྱིར། ། ནང་གི་རྟགས་ཀྱིས་
ནད་ཀྱི་ངོས་བཟུང་བ། །རྩ་ནི་ལྕམ་དྲལ་གཏིང་ན་སྦོམ་པ་དང་། །
གཞནཡང་མ་ངེས་ཇི་ལྟར་འདུག་ཀྱང་རུང་། ། འགྱུར་ལྡོག་མང་ལ་
གདོན་གྱི་རྩ་འདྲ་ཡིན། ། ཆུ་མདོག་ནག་གམ་འཇའ་འོད་འཁྱུག་པ་
དང་། ། རྙོག་ཅིང་དུགས་ལ་ལྕེ་མདངས་སྔོ་བ་ལ། ། རྩེ་དམར་ཁྱི་ལྕེ་
ལྟ་བུར་གྱུར་བ་འམ། ། ཡང་ན་བད་མེད་བྱ་ལྕེ་ལྟ་བུ་རུ། ། དམར་
བསང་སོང་དང་སོ་དང་སེན་མོ་གས། །ཕྱི་ཡུལ་སྒྱུར་དང་ཐོར་ཤུ་
མང་བ་འབྱུང་། ། ཡང་ན་ཆུ་ཡི་མདོག་ལ་བརྟག་པ་དེ། ། མ་ངེས་ཇི་
ལྟར་འདུག་ཀྱང་འཁར་བའི་སྣོད། ། ཁ་སྦྱར་ས་འོག་རླངས་བསུབས་
ཞག་གཅིག་བཞག ། ས་རྡོ་རིན་ཆེན་སྔོ་ཡི་ཕྱེ་མ་འམ། ། སྦལ་སྒོང་
164
འདྲ་དང་ནག་རྙིངས་འཇའ་ཚོན་འོང་། ། ཡང་ན་དྭངས་སང་དུག་ཏུ་
ངེས་པ་སྟེ། ། ཟངས་ལ་བྱུགས་ན་ནག་པོར་འགྲོ་ན་ཡིན། ། ཡང་ན་
ལྕགས་སྣོད་ནང་བཏང་སྤྱི་བོ་ཡི། ། སྐུ་བཅུག་ཚིག་ན་ཡིན་བརྗོད་
གཞན་ ཡང་ ནི། ། འཁར་ གོང་ སྲིན་ མེད་ ཆུར་ བཅུག་ མེ་ ཡིས་
བསྐོལ། ། ཆུ་ཐིམས་མཆིལ་མ་བཏབ་པས་ནག་སོང་ངམ། ། ཚེག་སྒྲ་
དང་བཅས་འཐོར་ན་ཡིན་པར་ངེས། ། དྲི་ཆུར་ཁྱིམ་བྱའི་ཟེ་ཁྲག་
བཏོན་ཏེ་བླུག ། བོང་དཀར་བཏབ་པས་རྣག་ཏུ་སོང་ན་ཡིན། །
འོམ་བུའི་མེ་ལ་ལི་ཕོར་ངང་ཁྲག་བླུག ། བསྐོལ་བས་སྐམས་དང་ནད་
པའི་མཆིལ་མ་བླུག ། མེ་ འབར་ གོང་ བུར་ འདྲིལ་ ན་ ཡིན་ པར་
ངེས། ། ན་ལུགས་ཁོང་དུ་སོང་བའི་ཟླ་གཅིག་ནས། ། གློ་ཆམ་མོད་
ཀྱང་ཤེད་ཆུང་ཁམས་མི་བདེ། ། ཟླ་བ་གཉིས་ནས་ཡང་ཡང་ལྡང་དུབ་
བྱེད། ། གསུམ་ནས་གང་དུ་བབས་པའི་གནས་དེར་ན། ། བཞི་ནས་
ཟས་སྤྱོད་མི་འཕྲོད་རྐྱེན་གྱིས་སློང་། ། དེ་ཡང་སྦྱོར་བ་ནད་ཁམས་
ཟས་ཀྱི་རྟ། ། བབས་སའི་དབང་གིས་རྟགས་ལ་ངེས་པ་མེད། ། འོན་
ཀྱང་ཕལ་ཆེ་བ་ལ་འདི་རྣམས་འབྱུང་། ། ཟས་ལ་བྲོ་མེད་སྐྱིད་སྐྱུར་
ཚིག་པ་ཟ། ། ལུས་ལྕི་སྟོབས་འཆོར་ཤ་སྐམ་ཁ་དོག་སྔོ། ། ལྕེ་འགས་
བ་སྤུ་བརྩེ་ལ་སེན་རྩ་སྦྲིད། ། མགོ་འཁོར་ཤེས་པ་ཟི་ལ་གོམ་པ་
འཁྱོར། ། མགོ་དང་ཕོ་མཆིན་ཁ་འཁོར་རོ་རྒྱབ་ན། ། ཤ་སྣ་འགུལ་
འཕྲིག་ཞྭ་གཞི་རྐང་རྣམས་ན། ། མེ་ཉི་བསིལ་གྲིབ་སྙེག་ཅིང་འདུག་མི་
ཚུགས། ། རྡུལ་དང་ཚད་པ་གཉིད་ལ་འཕེལ་འགྲིབ་བྱེད། ། མིག་
འགྲིབཁ་མངལ་གཡལ་དང་སྦྲིད་པ་མང་། ། སྐབས་སུ་འཁྲུ་སྐྱུག་དྲི་
165



ཆུ་སྲི་བ་དང་། ། གསང་གནས་མི་ལྡང་སྐབས་སུ་སྙིང་མི་དགའ། །
སྟོད་སྨད་ཡན་ལག་ཁོལ་བུར་ན་ཞིང་འཕྱོ། ། མིག་འབྲས་སོ་དང་རྣ་
བ་མགོ་བོ་གཟེར། ། མཇིང་བ་རེངས་དང་གྲེ་བ་འཛེར་བ་སོགས། །
ངེས་མེད་སྣ་ཚོགས་དུ་མའི་རྟགས་འབྱུང་སྟེ། ། ཁ་སོ་རུས་པ་ན་བས་
རླུང་དང་འདྲ། ། མིག་སེར་ཚ་བ་སྐྱེ་བས་མཁྲིས་པ་འདྲ། ། འཇུ་
དཀའ་སྒྲེག་སྐྱུག་འཚིང་བས་བད་ཀན་འདྲ། །རྩ་འཁྱུག་རོ་སྟོད་
གཟེར་བས་ཁྲག་ནད་འདྲ། ། ཟ་འཕྲུག་ལྗིད་ལ་བེམ་པས་ཆུ་སེར་
འདྲ། ། གྲང་ཤུམ་ཚིགས་གཞི་ན་བས་རིམས་དང་འདྲ། ། ཁྲག་སྐྱུག་
ཕོ་མཆིན་ན་བས་སྨུག་པོ་འདྲ། ། སྟོབས་ཆུང་ཤ་ལྤགས་སྐམ་པས་
གཉན་ནད་འདྲ། ། དེ་དག་སྦྱོར་ངན་ཟས་ཀྱི་ན་ལུགས་ཡིན། ། ཁྱད་
པར་རྩ་དང་ཆུ་གཉིས་བརྟག་མི་ཐུབ། ། སྣ་ཚོགས་ནད་སྣ་མང་ཞིང་
འགྱུར་ལྡོག་ཆེ། །ཟོས་ཀྱང་མི་ཕན་ཤ་འབྲོས་ལུས་སྟོབས་འཆོར། །
ཕོ་མཆིན་མི་བདེ་ཆམ་འདེབ་སྙིང་མི་དགའ། ། དོན་མེད་ན་ཞིང་བྱས་
མེད་དར་རེ་དྲག ། དེ་བདུན་ལྡན་ན་ངེས་པར་གདོན་མི་ཟ། ། ཕན་
གནོད་བསྟེན་པ་ཉལ་བོ་རྟ་བང་དང་། ། ཉ་ཕག་ཤ་རུལ་དང་བོ་སྦྱར་
བའི་རྟ། ། གཏར་ཁྲག་ཚ་བས་ལྡང་ན་ནད་རྟགས་ཡིན། ། ནང་
རྟགས་དེ་རྣམས་ཚང་ན་མི་འགྱུར་ཏེ། ། རྟགས་མེད་ངོས་མ་ཟིན་ན་
གསང་བར་བརྟག ། ཆུ་ཆུང་བ་ཡི་ཚ་བར་ཉ་ཕག་ཤ། ། བཏབ་པའི་
ཚོད་མས་ལྡང་ན་ངེས་པར་ཡིན། ། རཀ་ཆུར་བསྡུས་སྲོད་ལ་ཁྱོར་གང་
བཏང་། ། ཁམས་འཁྲུག་ལུས་ལྕི་ཕྲུམ་སེར་ཁྱེར་ན་ཡིན། ། རེ་རལ་བ་
འོར་བཏབ་བཏང་སྐྱུག་ན་ཡིན། ། རྣམ་ཡུག་ཙན་དན་དཀར་བོ་སྐྱེར་
166
ཤུན་ཕྱེ། ། སྤྱི་ཞུར་ཁུས་ཕུལ་འཁྲུ་སྐྱུག་གཟེར་ན་ཡིན། །ཨ་རུ་སྤང་
རྒྱན་སེ་སྐྱེར་བར་ཤུན་ཐང་། ། བཏང་བས་ཚིགས་གཞིའི་བྲན་རྩེ་ན་
ན་ཡིན། ། ཤུག་འབྲུ་ཤིང་ཀུན་གླ་རྩི་འབྲས་བུ་གསུམ། ། བ་ཆུར་
བསྐོལ་བཏང་གར་བབས་ཟུག་ལྡང་ཡིན། ། སེ་རྒོད་འོམ་བུའི་ཐང་
བཏང་ཆུར་བཙོས་པས། ། འདྲིལ་ན་དུག་ནད་ཡིན་པའི་ངེས་ཤེས་
བསྐྱེད། ། ཀུན་གྱིས་མ་རྟོགས་སྡུད་སྨན་བཏང་བས་ གསལ། །
བཙན་དུག་དཀར་བོ་ཆིག་ཐུབ་དབང་ལག་དང་། །ཡུངས་ཀར་ཕག་
ཁྲག་ཀ་ར་བཟང་དྲུག་སྣ། ། རིལ་བུ་སྡུད་སྨན་མཆོག་ཡིན་ཆང་གིས་
དབུལ། ། ཁོང་དུ་བཏང་བས་སྦོ་འཕྲོག་ཕོ་བར་འདྲིལ། ། བཤལ་
ལམ་སྐྱུག་ན་ངེས་ལ་གཞན་ཡང་ནི། །རྒྱུ་རུ་བསེ་རུ་དཀར་བོ་ཆ་
མཉམ་ལ། ། གསང་སྨན་གླ་རྩི་རིམ་པས་ཕྱེད་ཆ་བསྐྱུངས། །འདམ་
བཏགས་ཉིན་གཅིག་བྱས་ལ་རིལ་བུ་ནི། ། སྲན་མ་ཕོས་ཙམ་དྲིལ་ལ་
ལྟོ་བཀུག་ པའི། །ནུབ་མོ་ གཡེར་ ཆུས་ འཕུལ་ བཏང་ ཐོ་རངས་
དུས། ། དྲི་ཆུས་འཕུལ་ལ་ནམ་ལངས་མར་ཁུ་བཏུང་། ། བཤལ་སྐྱུག་
ཕོ་བ་ན་སོགས་འབྱུང་ན་ཡིན། ། ཡང་ན་གསང་སྨན་བཏུ་ལུགས་སྤྱི་
འདྲ་ལ། །ཁྱད་པར་སྣོད་ཀྱི་དམ་ཚིག་གནམ་མ་མཐོང་། ། བུད་མེད་
མ་རེག་གཉིས་པ་བརྡུང་ལུགས་ནི། ། འབྲས་བུ་ཕྱི་བརྡུངས་འཐོར་ན་
གཡས་སྐོར་བྱ། །ངག་བསྡམས་ཡི་གེ་འབྲུ་གཉིས་བགྲང་བར་བྱ། །
གསུམ་པ་སྙལ་ལུགས་ཆང་བཟང་དཀར་ཡོལ་གསུམ། ། གོང་གི་ཕྱེ་མ་
ཉི་ ཕྱེད་ དུས་ བཏབ་ སྟེ། ། སྨན་ གྱི་ ཁ་ ཁེབས་ནོན་ པའི་ ནས་ ཀྱི་
དཀྱིལ། ། བཅུག་ལ་རྡུལ་སོགས་མི་འཁོར་ཁ་བཅད་བཞག ། བཞི་
167



བ་བཏུང་ལུགས་ཐོ་རངས་སྔས་མགོ་མཇུག ། བསྒྱུར་ནས་བཏང་
རྗེས་ནད་པའི་སྔས་ཀྱི་མགོར། ། ལྷ་རྗེས་བསྡད་ལ་ནད་པར་ཤ་དམར་
ནི། ། ཁམ་གཅིག་བྱིན་ནས་ལྷ་རྗེས་ཐབས་ལེགས་ཞེས། ། ལན་
གསུམ་བྱས་རྗེས་ནད་པས་ལེགས་ཞེས་བརྗོད། ། དེ་རྗེས་ཁ་བཤལ་
ཉལ་བཅུག་ལབ་མི་སྨྲ། ། དུག་རིགས་མིན་ན་ཕན་གནོད་གང་ཡང་
མེད། ། ཡིན་ན་བཤལ་སྐྱུག་ཕོ་བ་འཁྲོག་པ་འབྱུང་། ། བསྡུ་གསོད་
ལས་ཀྱང་རྟགས་དང་གཞི་མཐུན་བྱེད། ། སྤྱི་རྟགས་ཕྱི་ནང་གསང་
བས་ནད་ངོས་བཟུང་། ། རྫས་རིགས་སྦྱོར་བའི་སྒོ་ནས་བརྟག་པ་
ནི། ། དབྱིག་དུག་ཤེད་ཆུང་ཤ་སྐེམ་ཇེ་སྔོར་འགྲོ། ། ན་ཚ་མི་ཆེ་ཕོ་
བར་ཟུག་ཅིང་གྲང་། ། ཁ་ལ་གཡའ་བྲོ་མཚན་མ་ལྡང་མི་འགྱུར། །
མིག་སེར་སྦོ་སྒྲིག་ཞོ་ཟོས་ཁྲག་ཏུ་འབྱུང་། ། རྡོ་སྦྱོར་ཕོ་བ་སྲ་ལྕི་ཡན་
ལག་ཕྲ། ། གདོང་སྦོ་ཚ་ཚུལ་སྟོན་ལ་གྲང་བར་ལྡོག ། མཆིན་མཁྲིས་
ཕོ་མཚེར་སྟེང་དུ་སྐྲན་དུ་འདྲིལ། །ཤ་སྦྱོར་ཕོ་མཆིན་མི་བདེ་མིག་
སྤྲིན་དམར། ། མིག་འགྲིབ་མིད་པ་ལྟེབ་ལ་གྲེ་བ་འཛེར། ། ཁྲག་ཏུ་
འཁྲུའམ་ལུད་པ་ཁྲག་ཏུ་ལུ། ། མགོ་དང་སྐེ་མཇིང་ཕྱི་ཤ་ནང་ཁྲོལ་
སོགས། ། གང་བཏང་དེར་འབབ་ཁོལ་བུར་ན་བར་བྱེད། ། སྤུ་སྦྱོར་
རྒྱུ་ཞབས་སྲིན་བཞིན་འཁྱུག་ཅིང་ན། ། རྒྱུ་ཁྲག་འདྲེས་ཤིང་ནང་རྩ་
གཟེར་བ་ཡིན། ། རྩི་སྦྱོར་གཞོགས་ཕྱེད་ན་ཞིང་ངོ་ཤ་སྐམ། ། མགོ་
རྐང་ཚིགས་གཞི་ན་ཞིང་ཕྲུམ་སེར་ཁྱེར། ། ཚ་བ་སྐྱེ་ཞིང་མིག་འགྲིབ་
མཆིན་དྲི་འཁོར། ། དངོས་ལས་སྦྱར་བ་ལྕེ་དང་སེན་རྩ་སྦྲིད། ། མིག་
འགྲིབ་སོ་ནག་ལྕེ་མཆུ་འགས་པ་ཡིན། ། སྔོ་སྦྱོར་རུ་ཤིང་ན་ཞིང་ཆུ་བ་
168
རེངས། ། ལུས་གྲང་སྙིང་སེམས་འཕྱོ་ལ་འགྲོ་ན་འབུབ། ། རང་གི་
ཚོར་བས་ཁ་མཆུ་སྐྲངས་སྙམ་བྱེད། ། གཞན་ཡང་མན་ངག་རྫས་ཀྱིས་
བརྟག་པ་ནི། ། ཡུང་བ་གུ་གུལ་ནད་པའི་སྲིན་ཁྲག་བླུག ། སེ་འཁྱུག་
སོང་ན་གཅན་གཟན་སྤུ་ཡི་དུག ། དྲི་ཆུ་སླ་ངར་བསྐོལ་ལ་ཤེལ་བསྒྱུར་
བས། ། ཕྱེད་ནག་སོང་ན་དེ་ཡང་གོང་དང་མཚུངས། ། སླང་ནང་དྲི་
ཆུར་ནད་པའི་མཆིལ་མ་བླུག ། ཨ་རུ་བཏབ་ལ་ནག་རིལ་སོང་བ་
ན། ། རྨ་བྱའི་སྒྲོ་དུག་ཁྱི་ཁྲག་ལི་སྡེར་ནང་། ། བསེ་རུ་བོང་ང་བཀར་
བཏབ་དྲི་ཆུ་བླུག ། དཀར་བོར་སོང་ན་རི་བོང་མཁྲིས་དུག་ཡིན། །
བུ་མོ་བཅུ་གཉིས་ལོན་མན་དྲི་ཆུའི་ནང་། ། སྐྱེར་ཁན་ཆུ་དང་ནད་
པའི་དྲི་ཆུ་བླུག ། ནག་རིལ་སོང་ན་བྱང་ཁྲའི་དུག་ཏུ་ཤེས། ། ཕག་
ཁྲག་ནང་དུ་སེར་ཐིག་ནད་པ་ཡི། ། དྲི་ཆེན་བསྒྱུར་བས་སེ་རིལ་སོང་
བ་ན། ། སྦལ་ནག་ཀླད་པའི་དུག་ཡིན་དེ་བཞིན་དུ། ། རྟ་བོང་ཤ་
དང་ནད་པའི་དྲི་ཆེན་སྐམ། ། རྨ་བྱའི་མཁྲིས་པ་སྒོ་ང་བག་ཙམ་
བཏབ། ། སོལ་བ་ལྟར་སོང་རིན་ཆེན་དབྱིག་གི་དུག ། སྐྱེར་མེར་
བྲག་སྦོས་བསེ་རུ་ཡུང་བ་བླ། ། བཏབ་པའི་དུད་པ་སྣར་བདུག་སྣ་
ཁྲག་ནི། ། སྔོ་དམར་བྱུང་ན་རྗེ་ཡི་དུག་ཏུ་ཤེས། ། བབས་སའི་བརྟག་
པ་སྙིང་བབས་ལྕེ་ལྡིབ་ཅིང་། ། ཤེས་པ་འཕྱོ་ལ་རྡུལ་ཆེ་ཤུགས་རིང་
བྱེད། ། གློར་བབས་གློ་མང་སྣ་འགག་གྲེ་བ་འཛེར། ། མཆིན་བབས་
མིག་ན་མཁྲིས་སྐྱུག་མཆིན་དྲི་གཟེར། ། མཚེར་བབས་མཆུ་འགས་སྦོ་
ཞིང་གཡོན་ངོས་གཟེར། ། མཁལ་བབས་རྐང་བཤལ་ཆུ་སྲི་རྣ་བ་
འུར། ། སྣོད་དུ་ལྷུང་ན་སྒྲེག་སྐྱུག་ཟས་མི་འཇུ། ། རྒྱུ་ལོང་སྦོ་འཁྲོག་
169



ཚ་འགྱུར་འཁྲུ་བ་ཡིན། །ཤར་བབས་འགུལ་འཕྲིག་གྲིམས་ཆུང་
པགས་པ་སྔོ། ། རྩར་བབས་རྩ་རྣམས་འཕྲིག་འཁྱུག་སྦྲིད་པ་སྟེ། ། ཆུ་
བ་ལ་བབས་བཤུལ་རེངས་ཡན་ལག་འཁུམས། །རུས་བབས་སྒལ་
ཚིགས་ལ་སོགས་རུས་ཀུན་ན། ། ཚིགས་པ་སྐྲངས་ཤིང་བརྐྱང་བསྐུམ་
དཀའ་བ་འོང་། ། དེ་སོགས་སྤྱི་དང་བྱེ་བྲག་བརྟག་ཐབས་དེས། །
ངོས་ཟིན་གསོ་བར་རུང་དང་མི་རུང་ནི། ། མི་ཐུབ་འཆི་ལྟས་ཤ་ཟད་
མུར་གོང་རྡིབ། ། དང་ག་འགགས་སམ་ཟས་སྐོམ་ཟོས་ཤིང་སྐྱུག །
ལྕེ་རྙིལ་སེན་མོའི་བཀྲག་ཤོར་ལུས་སྟོབས་ཟད། །འབྲུམ་པ་ནག་པོས་
ཁྱབ་དང་རྔམ་པ་ཐུང་། ། གནས་ལྔར་སྐྲངས་དང་སྨྱོ་དུག་སྨན་མི་
ལེན། ། ནང་ཁྲོལ་རུལ་འཁྲུ་གསོན་ཁྲག་འཁྲུ་སྐྱུག་བྱེད། ། དེ་རྟགས་
ལྡན་ན་མི་འཚོ་སྤང་ཞེས་གསུངས། ། དེ་ཕྱིར་སྤྱི་ཡི་བརྟག་ཐབས་ཀུན་
ལ་གཅེས། ། ཁྱད་པར་སྦྱོར་ངན་འདི་ཉིད་རྟོགས་དཀའ་བས། །
གོང་བཞིན་ལེགས་བརྟག་གསོ་རུང་རྣམས་ནི་བཅོས། །
ཞེས་ཕྱི་རྐྱེན་ནད་དུ་གྱུར་པའི་དུག་ནད་ལ། བརྟག་པའི་ཐབས་ནི་རྣམ་
པ་བདུན་ཡོད་དེ། དང་བོ་ནམ་ལངས་མ་ཐག་ཁ་ནས་ངག་ཚིག་མ་ལབས་ཤིང་
ཁ་ཟས་མ་ཟོས་པའི་གོང་ཁ་ནང་དུ། མཆིལ་མ་མ་དཀྲོགས་པའི་དུས་མཆིལ་མ་
རང་ལུགས་དེ་ཆུ་གཙང་གི་ནང་དུ་བླགས་པས་མཆིལ་མ་ཆུའི་ཁར་ལྡིང་ན་དུག་
མེད་ལ་མཆིལ་མ་ཆུའི་ཞབས་སུ་སོང་ན་དུག་ཡོད་ཅིང་ཡང་ན་རྒྱ་རུ་ལ་མཆིལ་མ་
བྱུགས་ཤིང་སྟེང་དུའང་མཆིལ་མ་བཏབ་པས་མཆིལ་མ་དེ་ལྦུ་བ་ཚོར་ཚོར་ཁོལ་
ན་དུག་ཡིན། མཁར་གོང་སྲིན་མེད་མེས་བསྲེགས་ པའི་ སྟེང་དུ་མཆིལ་མ་
བླུགས་པ་ གྲངས་ནས་ བཅག་ པས་ནས་རེ་ཙམ་ནག་པོར་སོང་ན་དུག་ཡིན།
ཡང་ན་བ་མེན་གྱི་རྭ་ནང་དུ་ནད་པའི་དྲི་ཆུ་ཆང་དང་བསྲེས་པ་བླུགས་པ་ལ་
གཟུག་མོ་བྱི་ཐུར་གྱིས་དཀྲུགས་པས་འཇའ་ཚོན་འདྲ་ན་དུག་ཡིན། ཡང་ན་བ་
མེན་རྭ་ནང་ནད་པའི་དྲི་ཆུ་བླུགས་པ་ རི་བོང་གི་སྨ་རས་དཀྲུགས་པས་ཚིག་
ནའང་དུག་ཡིན། ནད་པའི་དྲི་ཆུ་མུར་འགྲམ་གྱི་གོང་གི་སྐྲ་བཅུག་སྟེ། ཞག་
ལོན་པའི་ནངས་པར་བལྟས་པས་སྐམ་ཀྱོག་ཅིང་ཚིག་པ་འདྲ་ན་དུག་ཡིན། ར་
མེད་ན་དངུལ་དག་ པོ་ལེབ་མོར་བྱས་ པ་ སོ་ནང་སྲད་པུས་བརྟོད་ལ་བཞག
ནངས་པར་བལྟས་པས་དངུལ་གྱི་མདོག་ཉམས་ཤིང་གཡའ་ཕྱི་བ་དཀའ་ན་དུག་
ཡིན། ཡང་ན་ཆང་ཁྱོར་གང་དང་མིང་བདུན་སྨན་གཅིག་མ་སྟེ་བྲག་སྐྱ་ཧ་བོ་
དང་སྦྱར་བའམ་འབྱུང་བྱའི་མཁྲིས་པ་དང་མཆིན་པ་ཙན་དན་དཀར་བོ་དང་
སྦྱར་བ། སྲོད་ལ་འཐུངས་ནས་མི་སྨྲ་བར་ཉལ་ནས་ནངས་པར་བལྟས་པས།
ལྕེ་རྙིལ་དང་རྐན་ལ་འཇའ་ཚོན་སྣང་ན་དུག་ཡིན། རྨ་བྱའི་མདོངས་གཅིག་
མར་གྱི་ནང་དུ་དྲིལ་བ་ཁྱུར་མིད་བྱས་ལ། ནངས་པར་འོག་སྒོ་ནས་ཐོན་པ་
མདོངས་དེ་ཆུས་བཀྲུས་པས་མདོག་མ་ཉམས་ན་དུག་ཡིན། དེ་ལྟར་ཕྱི་ཡི་
བརྟག་པའི་ཐབས་དེ་དག་ལས། རེ་གཉིས་དུག་རོ་རྙིང་བ་ལུས་པའང་སྲིད་པ་
དང་། ཐ་མ་ཁ་འཐེན་པའི་མི་ལ་འབྱུང་ཡང་སྲིད། ཀུན་ཚང་ན་དུག་ཡིན་
དུག་མིན་ཀྱང་ངེས་པ་མེད་པའི་ཕྱིར་ན། ནང་གི་རྟགས་ཀྱིས་ནད་ཀྱི་ངོས་
གསལ་བོར་བཟུང་བ་ནི་ རྩ་ ནི་ ལྕམ་དྲལ་ བྱེད་ ཅིང་གཏིང་ན་སྦོམ་ པ་དང་།
གཞན་ཡང་མ་ངེས་པའི་ཇི་ལྟར་དུ་འདུག་ཀྱང་རུང་། འགྱུར་ལྡོག་མང་ལ་ཁྱད་
པར་གདོན་གྱི་རྩ་འདྲ་ན་དུག་ཡིན་ཞིང་། ཆུ་མདོག་དཀར་དམར་ནག་གམ་
འཇའ་འོད་འཁྱུག་པ་དང་རྙོག་ཅིང་དུགས་ པ། ་ ལྕེ་ མདངས་སྔོ་བ་ལ་རྩེ་
དམར་ཞིང་ཁྱི་ལྕེ་ལྟ་བུར་གྱུར་པའམ་ཡང་ན་བད་མེད་བྱ་ལྕེ་ལྟ་བུ་རུ་དམར་
171
170



སངས་སོང་བ་དང་སོ་དང་སེན་མོ་གས། ཕྱི་ཡུལ་སྒྱུར་དང་ཐོར་ཤུ་མང་བ་
འབྱུང་། ཡང་ན་ཆུ་ཡི་མདོག་ལ་བརྟག་པ་དེ་མ་ངེས་ཇི་ལྟར་དུ་འདུག་ཀྱང་
འཁར་བའི་སྣོད། ཁ་སྦྱར་གྱི་ནང་དུ་དྲི་ཆུ་བླུག་པ་ས་འོག་ཏུ་བཅུག་པ་རླངས་
བསུབས་བྱས་ལ་ཞག་གཅིག་བཞག་ལ་ནངས་པར་བལྟས་པས་ས་དང་རྡོ་དང་
རིན་ཆེན་དང་སྔོ་ཡི་ཕྱེ་མའམ་དངོས་སུ་འོང་བའམ། ཤ་སྦྱོར་ལ་སྦལ་བའི་སྒོ་ང་
འདྲ་བ་དང་ནག་རྙིངས་ཞེས་ཀྱང་ནག་སྙིགས་དང་འཇའ་ཚོན་འོང་ལ། ཡང་
ན་ཆུ་དེ་སྔ་མ་ལས་ཁ་དོག་དྭངས་སངས་པ་འདུག་ན་དུག་ཏུ་ངེས་པ་ཡིན་པ་སྟེ་
ཞེས་པ་འདྲེན་ཚིག་དང་ཡང་ན་དྲི་ཆུ་དེ་ཟངས་དམར་སྣུམ་མེད་ལ་བྱུགས་པས་
ན་ནག་པོར་འགྲོ་ན་དུག་ཡིན་ནོ། ། ཡང་ན་ལྕགས་སྣོད་ནང་དུ་དྲི་ཆུ་བཏང་
བའི་ནང་དུ་སྤྱི་བོའི་སྐུ་བཅུག་ནས་ཚིག་ན་དུག་ཡིན་པར་བརྗོད། གཞན་ཡང་
ནི་མཁར་གོང་སྲིན་མེད་ཆུར་བཅུག་མེ་ཡིས་བསྐོལ་བའི་ཆུ་ཐིམས་ནས་ནད་པའི་
མཆིལ་མ་བཏབ་པས་ནག་པོ་སོང་ངམ་ཚེག་སྒྲ་དང་བཅས་འཐོར་ན་ཡིན་པར་
ངེས། དྲི་ཆུར་ཁྱིམ་བྱའི་ཟེ་ཁྲག་བཏོན་ཏེ་བླུག་ནས་བོང་དཀར་བཏབ་པས་
རྣག་ཏུ་སོང་ན་དུག་ཡིན་ཞིང་། འོམ་བུའི་མེ་ལ་ལི་ཕོར་ནང་ངང་བའི་ཁྲག་
བླུག་ལ་བསྐོལ་བས་སྐམས་པ་དང་ནད་པའི་མཆིལ་མ་བླུག་པས་མེ་འབར་གོང་
བུར་འདྲིལ་ན་དུག་ཡིན་པར་ངེས་སོ། ། ན་ལུགས་ནི་དུག་དེ་ཁོང་དུ་སོང་ནས་
ཟླ་གཅིག་ཙམ་ནས་མངོན་ཚུལ་གློ་ཆམ་མོད་ཀྱང་ཤེད་ཆུང་ལ་ཁམས་མི་བདེ་བ་
དང་། ཟླ་བ་གཉིས་ནས་རེས་ན་རེས་བདེ་ཡང་ཡང་ལྡང་དུབ་བྱེད་ཅིང་ཟླ་བ་
གསུམ་ནས་དུག་གང་དུ་བབས་པའི་གནས་དེར་ན་བ་དང་ཟླ་བ་བཞི་ནས་ཟས་
དང་སྤྱོད་ལམ་མི་འཕྲོད་པའི་རྐྱེན་གྱིས་སློང་བར་བྱེད་དོ། ། དེ་ཡང་སྦྱོར་བའི་
རིགས་དང་ནད་ཁམས་གང་ཤས་ཆེ་དང་ཟས་ཀྱི་རྟ་གང་ལ་བྱས་པ་དང་བབས་
སའི་དབང་གིས་རྟགས་ལ་ངེས་པ་གཅིག་ཁོ་ནར་མེད་དེ་འོན་ཀྱང་ཕལ་ཆེ་བ་ལ་
འདི་རྣམས་འབྱུང་སྟེ་གང་ཞེ་ན་ཟས་ལ་བྲོ་བ་མེད་ཅིང་སྐྱིད་པ་སྐྱུར་ལ་ཉམ་ཆུང་
ཞིང་ཚིག་པ་ཟ་བ་དང་ལུས་ལྕི་ཞིང་སྟོབས་འཆོར་ལ་ཁ་སྐམ་པ་ཁ་དོག་སྔོ་བ་དང་
ལྕེ་འགས་པ་དང་སྤུ་བརྩེ་ལ་རེག་ན་མི་བཟོད་པ་ལ་སེན་མོའི་རྩ་བ་སྦྲིད་པ་དང་
མགོ་བོ་འཁོར་ཞིང་ ཤེས་ པ་འཐོམ་ པ་དང་ཟ་ཟི་ལ་གོམ་པ་འཁྱོར་བ་དང་།
མགོ་བོ་དང་ཕོ་མཆིན་ཁ་འཁོར་དང་རོ་རྒྱབ་རྣམས་ན་ལ་ ཤ་སྣ་འགུལ་ཞིང་
འཕྲིག་ལ་ཞྭ་བཞི་དང་རྐང་རྣམས་ན་བ་དང་མེ་དང་ཉི་མ་དང་བསིལ་གྲིབ་
འདོད་ནས་སྙེག་ཅིང་དེ་རྣམས་སུ་ཡུན་རིང་དུ་འདུག་མི་ཚུགས་པ་དང་ལུས་ཀྱི་
རྡུལ་དང་ཚད་པ་སྟེ་དྲོད་དང་གཉིད་ལ་རེས་འཕེལ་བ་དང་རེས་འགྲིབ་པར་
བྱེད་ལ་མིག་འགྲིབ་ཅིང་ཁ་མངལ་ཏེ་རོ་མི་ཚོར་ལ་གཡལ་དང་སྦྲིད་པ་མང་བ་
དང་། སྐབས་སུ་འཁྲུ་ཞིང་སྐྱུག་ལ་ཡང་ན་དྲི་ཆུ་སྲི་བ་དང་། གསང་གནས་
མཇེ་མི་ལྡང་ཞིང་སྐབས་སུ་སྙིང་མི་དགའ་བ་དང་ལུས་ཀྱི་སྟོད་སྨད་ཡན་ལག་
རྣམས་ཁོལ་བུར་ན་ཞིང་འཕོ་འགྱུར་བྱེད་པ་དང་ཟླ་མཚན་མི་རྒྱུ་སྟེ་མི་འོང་བ་
དང་ལྕེའི་བད་ཀན་ཀུན་དག་པ་དང་། མིག་གི་འབྲས་བུ་དང་སོ་དང་རྣ་བ་
དང་མགོ་བོ་རྣམས་གཟེར་ཞིང་མཇིང་བ་རེངས་པ་དང་གྲེ་བ་འཛེར་བ་སོགས་
གཅིག་ཏུ་ངེས་པ་མེད་པའི་སྣ་ཚོགས་དུ་མའི་རྟགས་འབྱུང་སྟེ་གང་ཞེ་ན་ཁ་སོ་
དང་རུས་པ་ན་བས་རླུང་དང་འདྲ་བ་དང་མིག་སེར་ཞིང་ཚ་བ་སྐྱེ་བས་མཁྲིས་པ་
འདྲ་བ་དང་། འཇུ་དཀའ་ཞིང་སྒྲེང་སྐྱུག་འཚིང་བས་བད་ཀན་འདྲ་བ་དང་རྩ་
འཁྱུག་ཅིང་རོ་སྟོད་གཟེར་བས་ཁྲག་ནད་འདྲ་བ་དང་། ཟ་འཕྲུག་བྱེད་ཅིང་
སྦྲིད་ལ་བེམ་པས་ཆུ་སེར་འདྲ་བ་དང་གྲང་ཤུམ་བྱེད་ཅིང་ཚིགས་གཞི་ན་བས་
རིམས་དང་འདྲ་བ་དང་། ཁྲག་སྐྱུག་ཅིང་ཕོ་མཆིན་ན་བས་སྨུག་པོ་འདྲ་བ་
172
173



དང་། སྟོབས་ཆུང་ཞིང་ཤ་དང་ལྤགས་པ་སྐམ་པས་ས་བདག་གི་ནད་དང་འདྲ་
ཞིང་དེ་དག་ཀུན་ནི་སྦྱོར་བ་ངན་པའི་ཟས་ཀྱི་ན་ལུགས་ཡིན་ནོ། ། ཁྱད་པར་
དུའང་རྩ་དང་ཆུ་གཉིས་འདི་ཡིན་མིན་བརྟག་མི་ཐུབ་པར་འགྱུར་ལྡོག་མང་བ་
དང་ན་ལུགས་སྣ་ཚོགས་པའི་ནད་སྣ་མང་ཞིང་འགྱུར་ལྡོག་ཆེ་བ་དང་ཟས་མང་
དུ་ཟོས་ཀྱང་མི་ཕན་པར་ཤ་འབྲོས་ པ་ སྟེ་ལུས་ སྟོབས་འཆོར་བ་དང་། ཕོ་
མཆིན་མི་བདེ་ཞིང་ཆམ་པས་འདེབས་ལ་སྙིང་མི་དགའ་བ་དང་དོན་མེད་པར་
ན་ཞིང་བཅོས་སོགས་གང་ཡང་བྱས་པ་མེད་པར་དར་རེའམ་སྐབས་སྐབས་སུ་
དྲག་ལ་རྟགས་དེ་བདུན་དང་ལྡན་ན་ངེས་པར་དུ་དུག་ཡིན་པར་གདོན་མི་
ཟའོ། ། གཞན་ཡང་སློང་རྐྱེན་ནམ་ཕན་གནོད་བསྟེན་པའི་སྒོ་ནས་བརྟག་པ་
ལ་ཉལ་བོ་བྱེད་པ་དང་རྟ་ཞོན་ནས་བང་གཏོང་བ་དང་། ཉ་དང་ཕག་ཤ་དང་
རུལ་བ་ཟོས་པ་དང་གཞན་ཡང་དང་བོ་གང་ལ་སྦྱར་བའི་རྟ་དེ་དང་དུད་འགྲོ་
གང་རུང་། གཏར་བའི་ཁྲག་གི་ཚ་བ་ སྟེ་ཐུག་པ་བཏང་བས་ལྡང་ན་ནད་
རྟགས་ཡིན་ལ། ནད་རྟགས་དེ་རྣམས་ཚང་ན་དུག་ཡིན་པར་མི་འགྱུར་ཏེ།
རྟགས་དེ་རྣམས་མེད་པར་ངོས་མ་ཟིན་པར་ཐེ་ཚོམ་བྱུང་ན་གསང་བར་བརྟག་
པ་འདི་ལྟ་སྟེ། ཆུ་ཆུང་བའི་རྐྱང་སེལ་དུ་བཤད་པ་དེའི་ཚ་བར་ཉ་ ཕག་ཤ་
བཏབ་པའི་ཚོད་མས་ནད་ལྡང་ན་ངེས་པར་དུ་དུག་ཡིན་ཞིང་རཀྵ་སྟེ་དྲག་པོའི་
མིག་ཅེས་ཟུར་ཆག་པའི་རུ་རཀྟ་ལྔ་ཆུར་བསྡུས་པ་སྲོད་ལ་ཁྱོར་གང་བཏང་བས། །
ཁམས་འཁྲུག་ཅེས་སེམས་འཁྲུག་ཅིང་ལུས་པོ་ལྕི་ལ་ཕྲུམ་སེར་ཁྱེར་ཞེས་གྲང་
ཤུམ་བྱེད་ན་དུག་ཡིན། ཡང་ན་རེ་རལ་ཐུན་གཅིག་བ་འོར་ཕུལ་བརྒྱད་དུ་
བཏབ་ལ་བཏང་བས་སྐྱུག་ཅིང་ཐ་མ་དང་ག་འགག་ན་དུག་ཡིན་ཞིང་། རྣམ་
པར་ཏེ་ཡུ་གུ་ཤིང་དང་ཙན་དན་དཀར་བོ་སྐྱེར་བའི་བར་ཤུན་བཅས་པའི་ཕྱེ་མ།
སྤྱི་ཞུར་ཁུས་བས་ཕུལ་ལ་བཏང་བས་འཁྲུའམ་སྐྱུག་གམ་གཟེར་བ་སོགས་བྱུང་
ན་དུག་ཡིན། ཡང་ན་ཨ་རུ་ར་དང་སྤང་རྒྱན་དཀར་བོ་དང་སེ་བ་དང་སྐྱེར་
བའི་བར་ཤུན་གྱི་ཐང་། བཏང་བས་ཚིགས་གཞི་ཀུན་ལ་བྲན་པ་སྟེ་ནད་གྲམ་
ལ་བརྩེ་ཞིང་ན་ན་དུག་ཡིན། ཡང་ན་ཤུག་པའི་འབྲུ་དང་ཤིང་ཀུན་ གླ་རྩི་
འབྲས་བུ་གསུམ་སྟེ་ཨ་བར་སྐྱུར་གསུམ་རྣམས་བ་ཆུར་བསྐོལ་བ་བཏང་བས་
གར་བབས་སུ་ཟུག་ལྡང་ན་དུག་ཡིན་ཞིང་། དགོང་མོར་སེ་རྒོད་དང་འོམ་བུའི་
ཐང་བཏང་ཆུར་བཙོས་པས་ཆུ་བཅད་ནས་འདྲིལ་ན་དུག་གི་ནད་ཡིན་པའི་
ངེས་ཤེས་བསྐྱེད་པར་འགྱུར་ཞིང་། དེ་རྣམས་ཀུན་གྱིས་མ་རྟོགས་ན་འོག་ཏུ་
བསྟན་པའི་སྡུད་སྨན་རྣམས་གང་རུང་བཏང་བས་གསལ་ཏེ། འདུས་པའི་
རྟགས་ཇི་ལྟར་བཤད་པ་ལྟར་བྱུང་ན་ངེས་པར་ཡིན་ཞིང་དེ་མ་བྱུང་ན་རྟགས་
གཞན་བྱུང་ཡང་དུག་དང་འདྲ་ བའི་ནད་རིགས་ཡིན་གྱི་དུག་དང་འདྲ་བ་
རྣམས་དུག་ནད་ལ་ངོས་མི་འཛིན་ཞིག་གོ། བི་ཥ་སྟེ་བཙན་དུག་ནས་ཕྱེད་ཙམ་
དང་དཀར་བོ་ཆིག་ཐུབ་ཡོངས་གྲགས་རོ་ཁ་བ་དེ་རིལ་མ་ཙམ་དང་དབང་ལག་
དང༌། ཡུངས་ཀར་དང་ཕག་ཁྲག་ཀ་ར་བཟང་དྲུག་གང་ལ་བབས་པའི་སྣ་ཁྲིད་
སྦྱར་ཞིང་། རིལ་བུ་འདི་སྡུད་སྨན་གྱི་མཆོག་ཏུ་གྱུར་པ་ཡིན་ཞིང་ཆང་གིས་
དབུལ་ལ་ཁོང་དུ་བཏང་བས་སྦོ་འཁྲོག་ཕོ་བར་འདྲིལ། བཤལ་ལམ་སྐྱུག་ན་
ངེས་ལ་གཞན་ཡང་ནི། རྒྱུ་རུ་བསེ་རུ་དཀར་བོ་ཆ་མཉམ་ལ། གསང་སྨན་རྩི
(གླ་རྩི)རིམ་པས་ཕྱེད་ཆ་བསྐྱུང་ངོ་། ། (བཟང་དྲུག་བཞི་བོ་ཕྱེད་མཉམ་སྦྱར་
བཏང་དུག་ཟླ་ཕྱེད་པར་བྱང་བར་འགྱུར།) འདམ་བཏགས་ཉིན་གཅིག་བྱས་ལ་
རིལ་བུ་ནི། སྲན་མ་འཕོས་པ་ཙམ་དུ་དྲིལ་ལ་དགོང་མོ་ལ་ལྟོ་བཀུག་པའི་ནུབ་
མོར་གཡེར་ཆུས( ཇ་སུན་ཙམ་པས་རྩ་ཁ་འབྱེད་དོ)། ། ཕུལ་བཏང་ ཐོ་
174
175



རངས་ཀྱི་དུས་སུ་རིལ་བུ་དྲི་ཆུས་ཕུལ་ལ་ནམ་ལངས་ཀྱི་དུས་སུ་མར་ཁུ་དང་དོམ་
མཁྲིས( ཀྱིས་རྩ་སྡོམ) བཏུང༌། ཟླ་ཕྱེད་དུ་ཉམ་ང་མེད་ཅིང་སྦྱོར་ངན་བྱུང་
བར་གྱུར་ཚེ་བཤལ་བ་དང་སྐྱུག་པ་དང་ཕོ་བ་ན་སོགས་བྱུང་ན་ཡིན། ཡང་
གསང་སྨན(སྔོ) བཏུ་ལུགས་སོགས་སྤྱི་དང་འདྲ་ལ། ཁྱད་པར་སྣོད་ཀྱི་དམ་
ཚིག་ལ་གནམ་མ་མཐོང་བ་དང་བུད་མེད་ཀྱིས་མ་རེག་པ་དགོས། གཉིས་པ་
བརྡུང་ལུགས་ནི། འབྲས་བུ་ཕྱི་བརྡུང་འཐོར་ན་ གཡས་ སྐོར་ བྱ། ངག་
བསྡམས་ཡིག་འབྲུ་གཉིས་ཞེས་ཀོ་ཥ་བགྲང་བར་བྱ། གསུམ་པ་སྙོལ་ལུགས་
ཆང་བཟང་དཀར་ཡོལ་གསུམ། གོང་གི་ཕྱེ་མ་ཉི་ཕྱེད་དུས་བཏབ་སྟེ། སྨན་
གྱི་ཁ་ཁེབས་ནོན་པའི་ནས་ཀྱི་དཀྱིལ་དུ་བཅུག་ལ་རྡུལ་སོགས་མི་འཁོར་བ་ཁ་
བཅད་བཞག བཞི་བ་བཏུང་ལུགས་ཐོ་རངས་ཀྱི་དུས་ལ་སྔས་མགོ་མཇུག་
ཕྱོགས་སུ་བསྒྱུར་ནས་སྨན་བཏང་རྗེས་ནད་པའི་སྔས་ཀྱི་མགོར། ལྷ་རྗེ་བསྡད་
ལ་ནང་བར་ཤ་དམར་ནི། ཁམ་གཅིག་བྱིན་ནས་ལྷ་རྗེས་ཐབས་ལེགས་ཞེས།
ལན་གསུམ་བྱས་ལ་རྗེས་སུ་ནད་པས་ལེགས་ཞེས་བརྗོད་ལ་དེ་རྗེས་ནད་པའི་ཆུ་
བསྐོལ་གྱིས་ཁ་བཤལ་ལ་ཉལ་དུ་བཅུག་ནས་ལབ་མི་སྨྲ་བར་ཉལ། དུག་རིགས་
མིན་ན་ཕན་གནོད་གང་ཡང་མེད། ཡིན་ན་བཤལ་བ་དང་སྐྱུག་པ་དང་ཕོ་བ་
འཁྲོག་པ་སོགས་འབྱུང༌། བསྡུ་བ་དང་གསོད་པ་ལས་ཀྱང(བརྟག་པ་གསོ་བ་
རྗེས་གཅོད་སོགས་སྨན་གཞན་ལ་མི་ལྟོས་པ་དུག་རིགས་ཐམས་ཅད་དྲུང་ནས་
འབྱིན་པ་མན་ངག་འདི་ཡི་ཁྱད་ཆོས་ཡིན) རྟགས་དང་གཞི་མཐུན་པ་བྱེད།
སྤྱི་རྟགས་པ་ལ་ཕྱི་དང་ནང་དང་གསང་བའི་བརྟག་ཚུལ་གྱི་ནད་ངོས་སྤྱི་དང་བྱེ་
བྲག་རྫས་རིགས་སྦྱོར་བའི་སྒོ་ནས་བརྟག་པ་ནི། དབྱིག་དུག་ཤེད་ཆུང་ཞིང་ཤ་
སྐེམ་ལ་ཁ་དོག་རིམ་པས་ཇེ་སྔོར་འགྲོ་བ་དང་ན་ཚ་མི་ཆེ་ཞིང་ཕོ་བར་སྒེར་དུ་
ཟུག་ཅིང་གྲང་བ་དང་། ཁ་ལ་གཡའ་དྲི་བྲོ་ཞིང་མཚན་མ་ལྡང་བར་མི་འགྱུར་
ལ་མིག་མདོག་སེར་ཞིང་ཁོང་བ་སྦོ་སྒྲིག་བྱེད་ལ་ཞོ་ཟོས་ན་ཁྲག་ཏུ་འབྱུང་བ་ཞེས་
འཁྲུ་བར་འགྱུར་རོ། ། རྡོ་སྦྱོར་ལ་ཕོ་བ་སྲ་ཞིང་ལྕི་ལ་ཡན་ལག་ཕྲ་བ་དང་།
གདོང་སྦོ་ཞིང་ཚ་བའི་མངོན་ཚུལ་ སྟོན་ལ་ དོན་ དུ་ གྲང་བར་ ལྡོག་ པ་ དང་།
མཆིན་པ་དང་མཁྲིས་པ་དང་ཕོ་བ་དང་མཚེར་བའི་སྟེང་དུ་སྐྲན་དུ་འདྲིལ་
ལོ། ། ཤ་སྦྱོར་ལ་ ཕོ་མཆིན་མི་བདེ་ཞིང་མིག་ སྤྲིན་དམར་བ་དང༌། མིག་
འགྲིབ་ཅིང་མེད་པ་ལྟེབ་ལ་སྟེ་དམ་ལ་གྲེ་བ་འཛེར་བ་དང་། ཁྲག་ཏུ་འཁྲུ་འམ་
ཡང་ན་ལུད་པ་ཁྲག་ཏུ་ལུ་བ་དང་། མགོ་དང་སྐེ་མཇིང་བཅས་ཕྱི་ཤ་དང་ནང་
ཁྲོལ་སོགས་ཤ་གང་ལ་སྦྱར་ནས་བཏང་བའི་ཐད་དེར་འབབ་ཅིང་ཁོལ་བུར་
ཞེས་ཀོ་ལེར་ན་བར་བྱེད་དོ། ། སྟག་གི་སྨྲ་ར་སོགས་སྤུ་སྦྱོར་རྒྱུ་ཞབས་སྲིན་
བཞིན་དུ་འཁྱུག་ཅིང་ན་བ་དང་རྒྱུ་ཁྲག་འདྲེས་ཤིང་ཞེས་རྒྱུ་མ་ཁྲག་གིས་ཟོས་
ཤིང་ནང་རྩ་ཆེན་པོ་གང་ཡོད་གཟེར་བ་ཡིན་ནོ། ། རྩི་སྦྱོར་ལ་གཞོགས་ཕྱེད་ན་
ཞིང་གང་ན་ངོས་དེའི་ཤ་སྐམ་ལ་མགོ་དང་རྐང་དང་ཚིགས་གཞི་རྣམས་ན་ཞིང་
ཕུམ་སེར་ཏེ་གྲང་ཤུམ་ཁྱེར་བ་དང་ཚ་བ་སྐྱེ་ཞིང་མིག་འགྲིབ་ལ་མཆིན་དྲི་འཁོར་
བ་ཞེས་ཁོང་ནང་དུ་འཁྲིལ་ཉམས་བྱེད་དོ། ། བོང་ང་ཐང་ཕྲོམ་སོགས་དུག་
རིགས་དངོས་ལས་སྦྱར་བ་ལ་སེན་རྩ་སྦྲིད་པ་དང་། མིག་འགྲིབ་ཅིང་སོ་ནག་
ལ་ལྕེ་དང་མཆུ་གས་པ་ཡིན་ཞིང་། སྔོ་སྦྱོར་ལ་རུ་ཤིང་ སྟེ་གཟུངས་འབུལ་
སོགས་ཀྱི་སྐབས་སྲོག་ཤིང་དང་རུ་ཤིང་ཞེས་བཤད་པའི་ལུས་རུས་སྒྲོམ་སྒལ་
ཚིགས་སྒྲོག་རུས་དཔུང་དང་འབྲེལ་བའི་རུས་སྒྲོམ་དཔྱི་དང་རྐང་ལག་འབྲེལ་
བའི་རུས་སྒྲོམ་རྣམས་ན་ཞིང་ཆུ་བ་རེངས་པ་དང་། ལུས་གྲང་ཞིང་སྙིང་འདར་
ལ་སེམས་འཕྱོ་ལ་འགྲོ་ན་འབུབ་པ་དང་། རང་གིས་མྱང་བ་ཚོར་བས་ཁ་དང་
176
177



མཆུ་སྐྲངས་སྙམ་བྱེད་པའོ། ། གཞན་ཡང་མན་ངག་རྫས་ཀྱི་སྒོ་ནས་བརྟག་པ་
ནི། ཡུང་བ་གུ་གུལ་ནད་པའི་སྲིན་ཁྲག་བླུག སེ་འཁྱུག་སོང་ན་གཅན་
གཟན་སྤུ་ཡིས་དུགས། དྲི་ཆུར་སླ་ངར་བསྐོལ་ལ་ཤེལ་བསྐྱུར་བས། ཕྱེད་
ནག་སོང་ན་དེ་ཡང་གོང་དང་མཚུངས། སླང་ནང་དྲི་ཆུར་ནད་པའི་མཆིལ་མ་
བླུག ཨ་རུ་བཏབ་ལ་ནག་རིལ་སོང་བ་ན། རྨ་བྱའི་སྒྲོ་དུག་ཁྱི་ཁྲག་ལི་སྡེར་
ནང་། བསེ་རུ་བོང་ང་དཀར་བཏབ་དྲི་ཆུ་བླུག དཀར་བོར་སོང་ན་རི་བོང་
མཁྲིས་དུག་ཡིན། བུ་མོ་བཅུ་གཉིས་ལོན་མན་དྲི་ཆུའི་ནང་། སྐྱེར་ཁན་ཆུ་
དང་ནད་པའི་དྲི་ཆུ་བླུག ནག་རིལ་སོང་ན་བྱང་ཁྲའི་དུག་ ཏུ་ཤེས། ཕག་
ཁྲག་ནང་དུ་སེར་ཐིག་ནད་པ་ཡི། དྲི་ཆེན་བསྐྱུར་བས་སེ་རིལ་སོང་བ་ན།
སྦལ་ནག་ཀླད་པའི་དུག་ཡིན་དེ་བཞིན་དུ། རྟ་བོང་ཤ་དང་ནད་པའི་དྲི་ཆེན་
སྐམ། རྨ་བྱའི་མཁྲིས་པ་སྒོ་ང་བག་ཙམ་བཏབ། སོལ་བར་ལྟར་སོང་རིན་
ཆེན་དབྱུག་གི་དུག སྐྱེར་མེར་བྲག་སྤོས་བསེ་རུ་ཡུང་བ་བླ། བཏབ་པའི་
དུད་པ་སྣར་བདུག་སྣ་ཁྲག་ནི། སྔོ་དམར་བྱུང་ན་རྫི་ཡི་དུག་ཏུ་ཤེས། བབས་
སའི་གནས་ཀྱི་སྒོ་ནས་བརྟག་པར་བྱ་བ་ནི་སྙིང་ལ་བབས་པར་གྱུར་ན་ལྕེ་ལྡིབ་
ཅིང་ཤེས་པ་འཕྱོ་བ་དང་ལུས་རྔུལ་ཞིང་སྦྲིད་པ་མང་ལ་ཤུགས་རིང་བྱེད་དོ། །
གློ་བར་བབ་ན་གློ་མང་སྣ་འགགས་ཤིང་སྦྲིད་པ་འབྱུང་བ་དང་གྲེ་བ་འཛེར་ཞིང་
སྐྱིགས་བུ་མང་ངོ༌། ། མཆིན་པར་བབས་ན་ཚིལ་ཞུ་ཞིང་མིག་མདངས་ཉམས་
ཏེ་ཆུང་དུ་འགྲོ་བ་དང་། མིག་ན་བ་དང་མཁྲིས་པ་སྐྱུག་ལ་མཆིན་དྲི་གཟེར་
ཞིང་མཚོག་མ་ལྕི་ལ་ཁ་ཆུ་འཛག་པའོ། ། མཚེར་བར་བབས་ན་མཆུ་འགས་
ཤིང་ན་ལ་སྦོ་ཞིང་གཡོན་ངོས་རྩིབ་ཐུང་གཟེར་ཞིང་སྣ་བུག་ཧར་གདངས་པ་
དང་གྲང་ན་ཕོ་མཆེར་འགྱིང་ཞིང་ཚ་ན་ཕོ་མཆེར་འབྱུང་འགྱུང་ན་བའོ། །
178
མཁལ་མར་བབས་ན་མཁལ་རྐེད་གྲང་ཞིང་མཁལ་རྩ་ཁྲིད་པ་དང་རྐང་བ་ལྕི་ལ་
བཤལ་བ་དང་ཆུ་སྲི་རྣ་བ་འུར་བའོ། ། སྣོད་དྲུག་གང་རུང་དུ་ལྷུང་ན་སྒྲེགས་
སྐྱུག་བྱེད་ལ་ཟས་མི་འཇུ་ཞིང་རྒྱུ་ལོང་སྦོ་འཁྲོག་དང་ཚ་འགྱུང་འབྱུང་བྱེད་ཅིང་
འཁྲུ་བ་ཡིན། ཤར་བབས་འགུལ་ཞིང་འཕྲིག་གྲིམས་ཆུང་བ་སྟེ་ཚིགས་ལྷོད་ལ་
པགས་པའི་མདོག་སྔོ་བ་དང་ཚར་བབས་གྲིམས་ཤིང་རྩ་རྣམས་འཕྲིག་འཁྱུག་
སྦྲིད་པ་འབྱུང་བ་སྟེ། ཆུ་བ་ལ་བབས་པ་ནི་བཤུལ་ རེངས་ཤིང་ཡན་ལག་
འཁུམས་པའོ། ། རུས་ལ་བབས་ན་སྒལ་ཚིགས་ལ་སོགས་རུས་ཀུན་ན་ཞིང་
མཉེས་ན་ཕན་སྙམ་བྱེད་པ་དང་རྐང་ལག་ཚིགས་པའི་ཁ་འཁོར་སྐྲངས་ཤིང་
བརྐྱང་བསྐུམ་དཀའ་བ་འོང་ཞིང་རུས་རིགས་ཐམས་ཅད་སྐམ་ཁོལ་བྱེད་པ་ཡིན།
དེ་ལྟར་བཤད་པ་ སོགས་སྤྱི་དང་བྱེ་བྲག་སོ་སོའི་ནད་ཀྱི་བརྟག་ཐབས་དེས་
འཁྲུལ་མེད་ངེས་པར་ངོས་ཟིན་པར་བྱས་ནས་གསོ་བར་རུང་བ་དང་ནི་གསོ་མི་
ཐུབ་པའི་འཆི་ལྟས་ནི་ཤ་ཟད་ཅིང་མུར་གོང་ཇིབ་པ་དང་། དང་ག་འགགས་
སམ་ཟས་སྐོམ་ཟོས་ཤིང་སྐྱུག་པ་དང་ལྕེ་དང་སོ་རྙིལ་དང་སེན་མོའི་བཀྲག་ཤོར་
ཞིང་ལུས་སྟོབས་ཟད་པ་དང་ལུས་ལ་འབྲུམ་པ་ནག་པོས་ཁྱབ་པ་དང་རྔམ་པ་
ཐུང་ལ་གནས་ལྔ་ཞེས་ཕོ་བ་བྲང་གཞུང་བཅུ་དྲུག་མདོ་མཆིན་གསང་འདུས་སོ་
སྟེ་ལྔར་སྐྲངས་པ་དང་སྨྱོ་བ་དང་དུག་གི་སྨན་གང་བཏང་ཡང་མི་ལེན་ཞིང་ནང་
ཁྲོལ་རུལ་བའི་འཁྲུ་བ་དང་གསོན་ཁྲག་གི་དྲི་མནམ་པ་འཁྲུ་སྐྱུག་བྱེད་པ། དེ་
རྣམས་ཀྱི་རྟགས་དང་ལྡན་ན་མི་འཚོ་བས་སྤང་བར་བྱ་དགོས་ཞེས་གསུངས།
དེ་ཕྱིར་སྤྱི་ཡི་བརྟག་ཐབས་ཀུན་ལ་གཅེས་ཤིང་། ཁྱད་པར་སྦྱོར་ངན་འདི་ཉིད་
རྟོགས་དཀའ་བས། གོང་བཞིན་ལེགས་པར་བརྟག་ཅིང་གསོ་རུང་རྣམས་ནི་
གཅེས་པར་ཟུངས་ཤིག་ཅེས་པའོ། །
179



ir
ir
གྱུར་དུག་གི་ནད་རྟགས།
གྱུར་བ་མི་འཕྲོད་པ་ཡི་དུག་གི་ནད། ། དེ་རྟགས་རྩ་ནི་ཕྲ་ལ་
གཏིང་དུ་གྲིམས། །ཆུ་མདོག་དམར་རམ་སྨུག་ལ་ཀུ་ཡ་ཆད། །ཤ་
མདོག་སྔོ་སྐམ་མིག་འགྲིབ་མགོ་བོ་ན། ། སྐབས་སུ་ལུས་བརྩེ་བྲང་
རྒྱབ་རྩིབ་ལོགས་གཟེར། ། སྒྲེག་ཅིང་ཁོང་སྦོ་འཇུ་དཀའ་ཟོས་རྗེས་
ན། ། ཚིགས་གཞི་ན་ལ་རྐང་བོལ་གསུས་ཤ་སྦོས། ། མི་འཕྲོད་ཟས་
ཟོས་འཁྲུ་འམ་སྐྱུག་ཚུལ་བྱེད། ། མདོར་ན་ཕོ་བར་ཞུགས་ཚེ་གྲང་
བའི་རྟགས། ། སྟོན་ལ་མཆིན་པར་བབས་ན་ཚ་རྟགས་སྟོན། ། རླུང་
ལྡན་སྤོ་སྒྲེག་མགོ་འཁོར་མཁྲིས་པར་ལྡན། ། ཁོང་ཚ་འཁྲུ་དང་ཁྲག་
གིས་གཟེར་འཁྱུག་བྱེད། ། བད་ཀན་ལུས་ལྕི་མགོ་ན་འཇུ་དཀའ་
འཁྲེན། ། ཆུ་སེར་ལྡན་པས་གཡོ་སྐྲངས་ཚིགས་གཞི་ན། ། སྣ་ཚོགས་
ནད་རྟགས་འབྱུང་བས་བརྟག་པར་དཀའ། ། མ་རྟོགས་ལོག་རྟོགས་
ཕྱོགས་རྟོགས་ མ་ ཡིན་ པ། ། ཕྲ་ ཞིབ་ སྒོ་ ནས་ ངོ་ བོ་ ཉིད་ རྟགས་
ཀྱིས། ། ཤ་དུག་མིག་མི་གསལ་ལ་ འབྲས་བུ་འདལ། ། ཕོ་བ་སྦོ་
འགྱུར་གླང་ཐབས་ན་བ་དང་། ། མིད་པ་ལྟེབ་ལ་སྐད་འཛེར་ཤེས་པ་
ཟི། ། མགོ་བོ་འཁོར་ལ་རྐང་བ་གཏད་མི་ཚུགས། ། ཤ་ནད་བྱེ་བྲག་
རྟགས་དང་བཅོས་ཐབས་གཉིས། ། རང་གི་ལེ་འུར་བཤད་པ་བཞིན་
དུ་བྱོས། །ཤ་དུག་གྲེ་བ་འགག་ལ་སྐད་མི་ཐོན། ། ཟས་སྐོམ་མི་ཐར་
ཤེད་བྲལ་མིག་མི་མཐོང་། ། དེ་ནི་མོད་ དུ་ སྲོག་ འཕྲོག་ གསོ་ བ་
སྒྲིམས། ། ཟུག་མེད་སྐྱུག་ཅིང་རྩ་བདེ་འཆི་བའི་རྟགས། ། དེ་མིན་
བཅོས་པའི་ཐབས་ཀྱིས་གསོ་བར་བྱ། ། དུག་ཤས་ཆུང་བས་ཤ་ནད་
ཅེས་བྱར་བཏགས། ། བྱེ་བྲག་གྲང་ཤུམ་མགོ་རྐང་ཚིགས་གཞི་ན། །
གཙོ་ཆེར་འཁྲུ་སྐྱུག་སྲོག་ལ་ཉེས་པ་ཆུང་། །
ཞེས་གྱུར་པ་མི་འཕྲོད་པ་ཡི་དུག་གི་ནད། དེ་ངོས་འཛིན་པ་ལ་སྤྱི་བྱེ་
བྲག་ཤུགས་ཀྱིས་བརྟག་དགོས་ཏེ་སྤྱི་རྟགས་རྩ་ནི་ཁ་ཕྲལ་གཏིང་དུ་གྲིམས་པ་
དང་། ཆུ་མདོག་ནི་དམར་རམ་སྨུག་ལ་ཀུ་ཡ་ཆད་པ་དང་། ཤའི་མདོག་སྔོ་ལ་
སྐམ་ཤིང་མིག་འགྲིབ་ལ་མགོ་བོ་ན་བ་དང་། སྐབས་སུ་ལུས་བརྩེ་བ་སྟེ་སྐྱི་བུན་
བྱེད་ཅིང་བྲང་རྒྱབ་དང་རྩིབ་མའི་ལོགས་རྣམས་སུ་གཟེར་བ་དང་སྒྲིག་པ་བྱེད་
ཅིང་ཁོང་བ་སྦོ་ལ་འཇུ་བ་དཀའ་ཞིང་ཟས་ཟོས་པའི་རྗེས་ན་བ་དང་ཡན་ལག་གི་
ཚིགས་གཞི་ན་ལ་རྐང་བའི་བོལ་དང་གསུས་པའི་ཤ་སྦོས་པ་དང་། མི་འཕྲོད་
པའི་ཟས་ཟོས་ན་འཁྲུའམ་སྐྱུག་ཚུལ་བྱེད་དོ། དེ་ཡང་གོང་དུ་བསྟན་པ་དེ་དག་
མདོར་ན་དྲིལ་ལམ་བྱེ་བྲག་ཏུ་བཤད་ན་མི་འཕྲོད་པའམ་མ་ཞུ་བ་རྣམས་ཕོ་བར་
ཞུགས་ཚེ་བད་ཀན་ཤུགས་ཆེ་བས་གྲང་བའི་རྟགས་སྟོན་ལ་མཆིན་པར་བབས་
ན་ཁྲག་མཁྲིས་ཤས་ཆེ་བས་ཚ་རྟགས་སྟོན་ཞིང་ཉེས་གསུམ་ཁྲག་ཆུ་སེར་སོགས་
རང་གི་མཚན་ཉིད་མཐུན་པའི་རྟགས་སྟོན་ཏེ། རླུང་དང་ལྡན་ན་སྦོ་སྒྲིག་བྱེད་
ལ་མགོ་འཁོར་བ་དང་མཁྲིས་པར་ལྡན་ན་ཁོང་བ་ཚ་ལ་འཁྲུ་བ་དང་ཁྲག་གིས་
གཟེར་འཁྱུག་བྱེད་ཅིང་བད་ཀན་དང་ལྡན་ན་ལུས་ལྕི་ཞིང་མགོ་ན་ལ་ཟས་འཇུ་
དཀའ་ཞིང་འཁྲེན་པ་སྟེ་ཟས་འདོད་ཆེ་བ་དང་། ཆུ་སེར་དང་ལྡན་པས་ན་
གཡོ་བར་སྐྲངས་ལ་ཚིགས་གཞི་ན་ཞིང་གནས་ཀྱི་འགྱུར་བ་དང་བཅས་པ་ལས་
སྣ་ཚོགས་པའི་ནད་རྟགང་གཉིས་ལྡན་དུ་འབྱུང་བས་བརྟག་པར་དཀའ་སྟེ་མ་
ཞུ་བ་དང་དུག་གི་རྟགས་གཉིས་ལྡན་པས་མ་འཇུ་དུག་ཐབས་ཞེས་ཀྱང་བྱའོ། །
འདི་ལ་ངོས་མ་ཟིན་པའི་མ་རྟོགས་པ་དང་ཚ་གྲང་སོགས་ནོར་ཏེ་ལོག་པར་
180
181



རྟོགས་པ་དང་འོལ་སྤྱི་ཙམ་པའི་ཕྱོགས་འགྲོ་རྟོགས་པ་མ་ཡིན་པ་རྒྱུ་རྐྱེན་མཚན་
ཉིད་ཐམས་ཅད་ཕྲ་བ་དང་ཞིབ་མོའི་སྒོ་ནས་རྣམ་པར་དཔྱད་ཅིང་བརྟག་ནས་
ནད་འདིའི་ངོ་བོ་གང་ཡིན་པ་དེ་ཉིད་རྟོགས་པར་གྱིས་གསུངས་པ་ལྟར་ལེགས་
པར་བརྟག་དགོས་སོ། ། ཤ་དུག་གི་རྟགས་ནི་མིག་མི་གསལ་ལ་འབྲས་བུ་
འདལ་ཞེས་པ་མིག་གི་ཨ་འབྲས་ནག་པོ་ཚོ་མ་ཟིན་པར་ལྡལ་བའམ་རྫོང་འཕྲང་
དུ་རྒྱལ་མོ་ལྔལ་བར་གྱུར་པ་ཡིན་ཞེས་དོན་ལ་མཆིན་པར་ཤ་དུག་སླེབས་པའི་
སྐྱོན་ནོ། ། ཕོ་བ་སྦོ་འགྱུར་གླང་ཐབས་ཀྱིས་ན་བ་དང་། མིད་པ་ལྟེབ་ཅེས་པ་
ལྡེབས་པ་ལྟར་འབྱར་ཏེ་ཟས་སྐོམ་སྨན་སོགས་རྒྱུ་དཀའ་ལ་སྐད་འཛེར་ཞིང་ཤེས་
པ་ཟི་བ་དང་། མགོ་བོ་འཁོར་ལ་རྐང་བ་གཏད་པར་མི་ཚུགས་ཏེ་གོམ་པར་
འཁྱོར་བ་འབྱུང་ངོ༌། ། ཤ་ནད་བྱེ་བྲག་གི་རྟགས་དང་བཅོས་ཐབས་གཉིས།
རང་རང་གི་ལེའུར་བཤད་པ་བཞིན་དུ་བྱོས། ཤ་དུག་ནི་གྲེ་བ་འགག་ལ་གཏམ་
སོགས་ཤུགས་ཆེན་གྱི་སྐད་མི་ཐོན་པ་དང་། ཟས་སྐོམ་གྲེ་བར་མི་ཐར་ལ་ཤེད་
དང་བྲལ་ཞིང་མིག་གིས་མི་མཐོང་བ་བྱུང་ན་དེ་ནི་ཡོད་དེ་མོད་དུའམ་འཕྲལ་དུ་
སྲོག་འཕྲོག་པས་གསོ་བ་ལ་སྒྲིམས་པ་དང་ནད་ཟུག་མེད་པར་སྐྱུག་པར་བྱེད་
ཅིང་རྩ་ལ་ནད་མ་བབས་པར་བལྟ་རྩ་ནད་མེད་དུ་གནས་པའམ་རྩ་བདེ་བར་རྒྱུ་
བ་དེ་ནི་འཆི་བདག་གི་དབང་དུ་སོང་བའི་རྟགས་ཡིན་པས་ཅིས་ཀྱང་ལྡོགས་
པར་མི་འགྱུར་རོ། ། དེ་མིན་བཅོས་པའི་ ཐབས་སྣ་ཚོགས་ཀྱིས་གསོ་བར་
བྱའོ། ། དུག་ཤས་ཆུང་བས་ཤ་ནད་ཅེས་བྱར་ཤ་ནད་ཅེས་མིང་བཏགས་པ་
འདི་བྱེ་བྲག་པའི་ནད་ནི་གྲང་ཤུམ་བྱེད་ཅིང་མགོ་དང་རྐང་ལག་ཚིགས་གཞི་མ་
ལུས་ན་བ་དང་། གཙོ་ཆེར་ཞེས་ནད་བབས་འཁྲུ་སྐྱུག་བྱེད་ལས་སྲོག་ལ་བསྡོ་
བའི་ཉེས་པ་ཆུང་ངོ༌། །
182
དངོས་དུག་གི་ནད་རྟགས།
དངོས་དུག་རྒྱུ་དང་མི་རྒྱུའི་དུག་གཉིས་ཀྱི། ། དང་བོ་མི་རྒྱུ་
རྐྱང་བ་བོང་ངའི་རིགས། ། རྐྱང་བར་སོང་རྟགས་ལྕེ་མཆུ་བེར་ལ་
ཚ། ། འགས་ཤིང་མདོག་ནག་མིག་འགྲིབ་ཁ་དབུགས་གྲང་། ། མུན་
སྲོས་དྲན་ཉམས་རྐང་ལག་རེངས་ཤིང་འགྲེལ། ། ཕོ་བ་སྦོ་ཞིང་ཁོང་བ་
གཏུབས་སྙམ་བྱེད། ། ཐང་ཕྲོམ་དབང་བོ་འཁྲུལ་ཞིང་ནད་མེད་
འཁྱོམས། ། སྨྲ་འཆལ་སྣ་ཚོགས་མཐོང་ཞིང་བུད་མེད་འདོད། ། རྟ་
གསེབ་ངང་བའི་སྤུ་ནི་དབྱར་དུས་སུ། ། མི་ཡི་ཁོང་བར་སོང་སྟེ་ཆང་
སྐྱུར་བཏུང་། ། ལུས་བྲེལ་འཁྲུག་ན་རྟ་སྤུ་འབུར་གྱུར་ནས། ། ནང་
ཁྲོལ་ཟ་བ་ཡིན་ཏེ་སྤུ་དུག་ཟེར། ། དེ་རྟགས་གང་རེག་སྐྲངས་ཤིང་རྨ་
ཡོད་སེམས། ། རྒྱུ་བའི་ནང་ཚན་སྦྲུལ་གྱི་དུག་ཅེས་པ། ། ཁྲག་ལ་
བརྟེན་ནས་ཏིལ་མཆེད་འདྲ་ཞེས་གསུངས། ། སྲིན་བུ་ཚ་ཟ་སྐྲངས་
ཤིང་ཤུ་བ་འབྱུང་། ། སྦྲང་དུག་ཅེས་པ་སྦྲང་མའི་སོས་ཟིན་པར། །
ཁབཀྱིས་བཙག་ལྟར་ཚ་སྐྲངས་ཤུ་བ་རྣག ། བསེ་ཤིང་ལ་ནི་དཀར་
ནག་རིགས་གཉིས་ལས། ། བསེ་དཀར་ཞོ་ནི་ཤྲཱི་ཁཎྜ་ཡིན། ། བསེ་
དམར་རམ་བསེ་ནག་ལ་བསེ་དུག་ཟེར། ། དེང་སང་རྒྱ་གར་བལ་མོན་
ཡུལ་དར་བའི། ། ཕོ་མོའི་མཚན་མ་ལ་བརྟེན་མཆེད་པ་ཡང་། ། བསེ་
དུག་ཡིན་ལ་ཙི་ནུའི་ཡུལ་སྐད་དུ། ། ཐེམ་འབྲུ་དྲུང་ཞེས་གྲགས་པ་དེ་
ཡི་རྟགས། ། རྩ་ནི་སྦྱར་དུག་དུས་དང་མཚུངས་པ་ལ། ། ཆུ་ནི་ཚ་
གྲང་ངེས་མེད་སྣ་ཚོགས་འབྱུང་། ། འབྲུམ་པ་སྐྱ་སིབ་གཡའ་ཞིང་
འཕྲུག་སྙིང་འདོད། ། ཕྲུག་པས་རྣག་ཆུ་འབྱུང་ཞིང་རྨ་རུ་མཆེད། །
183



ཤ་མདངས་དམར་ལ་གཟེར་འཁྱུག་ཚ་བཤལ་བྱེད། ། མགོ་ལུས་ལྕི་ལ་
དབང་བོ་འགག་པ་དང་། ། ཐ་མ་སྐྲ་དང་སྨིན་མ་བྱི་བར་བཤད། །
ཡིན་མིན་བརྟག་པ་ཝ་ཁྲག་བསེ་རུ་དང་། ། གྷི་ཝང་བོང་དཀར་རུ་རྟ་
ཕག་པའི་ཁྲག །ཁྱི་བྲུན་རོ་ཚན་གསུམ་དང་ཕ་ཝང་ཀླད། ། བོང་
ཁྱིའི་འོ་མ་སྦྱར་བ་ལུས་ལ་བྱུགས། ། བ་སྤུའི་བུ་གར་ཆུ་སེར་བྱུང་ན་
ཡིན། །
ཞེས་དངོས་དུག་ལ་རྒྱུ་བ་དང་མི་རྒྱུའི་དུག་གཉིས་ཀྱི། དང་བོ་མི་རྒྱུ་
བའི་རྐྱང་བ་བོང་ངའི་རིགས། རྐྱང་བར་ཁོང་བར་སོང་བའི་རྟགས་སུ་འགུལ་
བསྐྱོད་བྱེད་ན་ལྕེ་མཆུ་བེར་བ་ཚ་བ་དང་། སེར་ག་འགས་ཤིང་མདོག་ནག་ཅིང་
མིག་འགྲིབ་ལ་ཁ་དང་དབུགས་གྲང་བ་དང་འགུལ་བསྐྱོད་བྱེད་ན་མིག་ལམ་དུ་
མུན་པ་སྲོབ་ཉམ་བྱེད་པ་དང་། དྲན་པ་ཉམས་ཤིང་འགྱེལ་རྐང་བ་དང་ལག་པ་
ན་བ་དང་རེངས་ཤིང་མིག་གྱེན་ལ་ལྡོག་པ་དང་། ཕོ་བ་སྦོ་ཞིང་ཁོང་བའི་ནང་
ན་གཏུབས་སྙམ་བྱེད་པ་དེ་ལ་དུག་སྡུད་པར་དང་བོར་གླང་དམར་བོའི་གསོན་
ཁྲག་ཁྱོར་གང་བཏུང་དུ་གཞུག་ལ་ཐང་ཕྲོམ་དཀར་བོ་དང་ནག་པོ་གཉིས་རྐྱང་
ཁོང་དུ་སོང་ན་འཁྲུལ་ཞིང་ནད་མེད་ཀྱང་ལུས་སྟོབས་ཤོར་ནས་གོམ་པ་གཏད་
པར་མི་འགྲོ་བར་འཁྱམས་ཤིང་
། འཁྱོམས་པ་དང་སྨྲ་བ་འཚལ་ཞིང་མིག་སྔར་
སྣ་ཚོགས་མཐོང་ཞིང་བུད་མེད་ཡིད་ལ་འདོད་པ་འབྱུང་། རྟ་གསེབ་ངང་བའི་
སྤུ་ནི་དབྱར་དུས་སུ། མི་ཡི་ཁོང་བར་སོང་བའི་ཚེ་ཆང་སྐྱུར་བཏུངས་ཤིང་ལུས་
བྲེལ་བར་འཁྲུགས་པ་རྟ་སྤུ་རྣམས་འབུར་གྱུར་ནས། ནང་ཁྲོལ་ཟ་བ་ཡིན་ཏེ་
ཚུལ་འདི་ལ་སྤུ་དུག་གམ་རྟ་སྤུ་བ་ཟེར། དེ་རྟགས་ཕྱི་ནང་གང་དུ་རེག་ཀྱང་
སྐྲངས་པ་སོགས་ཀྱིས་རེག་དུག་ཏུ་གྲགས་ལ་དེང་སང་རྒྱ་གར་བལ་པོ་སོགས་
184
ནས་ཕོ་མོའི་མཚན་མ་ལ་བརྟེན་མཆེད་པའང་བསེ་དུག་ཡིན་ལ་གྲེ་བ་མིད་པ་ཕོ་
བ་མཚན་མ་སོགས་གང་སྐྲངས་ཀྱང་དེ་ལ་རྨ་ཡོད་པ་སེམས་པའི་ཟུག་ཆེ་ཞིང་
ཧྲིལ་ཧྲིལ་དུ་ན་བ་འོང་ངོ་། ། རྒྱུ་བའི་ནང་ཚན་སྦྲུལ་གྱི་དུག་ཅེས་པ་སྦྲུལ་གྱི་
དུག་ནི་ཁྲག་ལ་བརྟེན་ནས་ཏིལ་མར་ཐིགས་པ་བཞིན་དུ་རིམ་པར་མཆེད་པ་
འདྲ་ཞེས་གསུངས་སོ། ། སྲིན་བུའི་དུག་ནི་དེ་དག་ཟོས་པའི་རྗེས་ལ་ཚ་ཞིང་ཟ་
ལ་སྐྲངས་ཤིང་ཤུ་བ་འབྱུང་བ་དང་། སྦྲུང་དུག་ཅེས་པ་སྦྲང་མའི་སོས་ཟིན་པར།
ཁབ་ཀྱིས་བཙག་པ་ལྟར་ཚ་ལ་སྐྲངས་ཤིང་མཐའ་མཐོ་བའི་འབྲུམ་ཕྲན་འོང་བ་
དང་ཆུ་སེར་འཛག་ཤུ་བའམ་རྣག་བྱེད་དོ། ། སེ་ཤིང་ལ་ནི་དཀར་ནག་རིགས་
གཉིས་ཡོད་པ་ལས། བསེ་དཀར་ཞོ་ནི་ཤྲཱི་ཁཎྜ་ཡིན་ཞིང་། བསེ་དམར་རམ་
བསེ་ནག་ལ་བསེ་དུག་ཟེར་ཏེ་དེང་སང་རྒྱ་གར་དང་བལ་དང་མོན་ཡུལ་སོགས་
སུ་དར་བའི་ཕོ་མོའི་མཚན་མ་ལ་བརྟེན་མཆེད་པའང་བསེ་དུག་ཡིན་ལ་ཙི་ནུའི་
ཡུལ་སྐད་དུ། ཐེམ་འབྲུ་དྲུང་ཞེས་གྲགས་པ་དེ་ཡིན་པས་དེ་ཡི་རྟགས་ནི་རྩ་ནི་
སྦྱར་དུག་དུས་དང་མཚུངས་པ་སྟེ་འགྱུར་ལྡོག་མང་ལ་གདོན་རྩ་དང་འདྲ་ལ།
ཆུ་ནི་དཀར་དམར་ནག་པ་སོགས་ཚ་གྲང་གི་རྟགས་འདི་ཡིན་ཞེས་ངེས་པ་མེད་
པར་སྣ་ཚོགས་འབྱུང་ཞིང་འབྲུམ་པ་སྐྱ་སིབ་གཡའ་བ་སྟེ་ཟ་ཞིང་འཕྲུག་སྙིང་
འདོད་པ་ དང་ཕྲུག་ པས་ རྣག་ དང་ཆུ་འབྱུང་ཞིང་ རྨ་ རུ་ མཆེད་ པ་ དང་ ཤ་
མདངས་དམར་ལ་གཟེར་འཁྱུག་ཚ་བཤལ་བྱེད་ཅིང་མགོ་དང་ལུས་ལྕི་ལ་དབང་
བོ་འགག་པ་དང་། ཐ་མ་སྐྲ་དང་སྨིན་མ་བྱི་བར་བཤད་དོ། ། ཡིན་མིན་ཐེ་
ཚོམ་ཚེ་འདི་ལྟར་བརྟག་པ་སྟེ་ཝ་ཁྲག་དང་བསེ་རུ་དང་། གི་ཝང་དང་བོང་
དཀར་དང་རུ་རྟ་ཕག་པའི་ཁྲག་དང་ཁྱི་བྲུན་དང་རོ་ཚན་ཏེ་མི་རྟ་ཁྱི་གསུམ་ཁོང་
ཤི་དང་ཕ་ཝང་ཀླད་པ། བོང་བུའི་འོ་མ་དང་སྦྱར་བ་ལུས་ལ་བྱུགས་པས་བ་
185



སྤུའི་བུ་གར་ཆུ་སེར་བྱུང་ན་ཡིན་ནོ། །
ཁྱི་དུག་གི་ནད་རྟགས་
རྒྱུ་བའི་ནང་ཚན་ཁྱི་དུག་ཅེས་བྱ་བའི། ། བརྟག་ཐབས་དུག་
ལྡན་མི་ལྡན་ཚབས་ཆེ་ཆུང་། ། ལྡང་བའི་དུས་དང་འཚོ་བ་དཀའ་སླ་
བཅས། ། བདུན་དུ་ཡོད་ལས་དང་བོ་ཁྱི་མདོག་ནི། ། ཁྲ་བོ་ཉི་དྲོས་
ཕྱི་དགུང་ ཁམ་ནག་དང་། ། དམར་བོ་ནམ་ ཕྱེད་ ཉི་ ཕྱེད་ཉི་ རྩེ་
ཤར། ། རྒྱ་བོ་ནམ་ལངས་དྲོ་ཁ་སྔོན་པོ་ཡིས། ། དགོང་དང་ཐོ་རངས་
སེར་བོས་ནམ་ལངས་དང་། ། དྲོས་ཆེན་དུས་ལ་ཟིན་ན་དུག་དང་
ལྡན། ། དུས་གཞན་ཀུན་ལ་ཟིན་ཀྱང་དུག་མི་ལྡན། ། དཀར་བོ་སྣ་
དམར་ནམ་དུ་དུག་དང་ལྡན། ། དེ་ཡིས་སོས་ཟིན་རྟགས་ལ་རྨ་གསར་
དུས། ། སྐྲངས་མདོག་སྨུག་ནག་མི་སྡུག་ར་རི་དང་། ། སྐྲངས་ཤིང་རྨ་
ཡི་ནང་དུ་རྨེན་བུ་ཆགས། ། འབར་འབུར་ཀྱང་ཀྱོང་ཅན་དང་ཁྱད་
པར་དུ། ། ཁྱི་ཡི་མཚུལ་པ་ལ་སོགས་དབྱིབས་ལྡན་དང་། ། ཡང་ན་
ཁྲག་མེད་སྦུ་གུར་འདུག་པ་དང་། ། ཆུས་བཀྲུས་འོ་མ་བླུག་ན་མི་
ཆགས་དུག ། གཞན་ཡང་ཁ་རླངས་དྲི་ལ་སོགས་པ་ཡི། ། དུག་དེ་
ཕོག་རྟགས་དང་བོ་མགོ་བོ་ན། ། ཁ་དང་གདོང་བ་དམར་ལ་ལུས་
ཀུན་བརྩེ། ། གྲང་ཤུམ་བྱེད་ཅིང་མི་དད་ཆུང་བ་འོང་། ། བར་དུ་
རྒྱསརྟགས་ཁྲོ་ཚིག་རེག་མི་ཐུབ། ། ཆུ་ནང་འབབ་དང་རྫིང་འདྲའི་
སྣང་བ་དང་། ། ལྕེ་དང་མཚུལ་བ་རིང་སོང་སྣང་བ་སྐྱེ། ། ཐ་མ་སྨིན་
རྟགས་སྙིང་མི་བདེ་བ་དང་། ། མིག་རྩ་ནག་ངམ་སྲིན་མཛུབ་སེན་རྩ་
སྔོ། ། སྨྱོ་ཞིང་འབོགས་ལ་མེ་ལོང་ཆུ་མཐོང་དངངས། ། ལུད་པ་
186
དཀར་བོ་ཞོ་ཤི་མགྲོན་བུ་འདྲ། ། ཡང་ན་སྨུག་ནག་སྐྱུག་ཅིང་མིག་མི་
འཛུམ། ། སོ་མདོག་སེར་ལ་ལྕེ་རིང་ནག་ངམ་ཅན། ། ཆུ་མདོག་
དམར་བོ་མི་འགྱུར་དྲི་ཆེན་ནག ། ཁྱི་སྐད་འབྱིན་ལ་མི་ལ་རྨུག་སྟངས་
དང༌། །སྤྱོད་ལུགས་ལ་སོགས་ཁྱི་སྤྱོད་ཇི་བཞིན་བྱེད། ། ཡང་ན་ཁྱི་
སྨྱོན་མཆེ་བ་དུད་པ་ རལ། ། རྒྱ་སྐྱེགས་བསེ་རུ་བཏུལ་མ་མ་ནུ་
དང་། ། ལྷམ་ཀྲད་རྭ་གཞོབ་ལོ་བརྒྱད་དྲི་ཆུ་ཡིས། །ལྟོ་སྟོང་ཕུལ་
བཏང་གཡལ་དང་སྦྲིད་པ་དང་། ། ཟས་སྐོམ་འཇའ་ཚོན་མཐོང་བ་
དུག་ཡོད་རྟགས། ། ཆེན་པ་འོ་མ་མི་ཆགས་མདོག་ནག་པོ། ། རྟ་རྔ་
ཙམ་པ་གཏིང་ཟུག་འབུར་ཀྱོང་མང་། ། དུག་ཡོད་རྟགས་ཡིན་དེ་ལས་
ལྡོག་ན་མིན། ། དེ་དག་རྟགས་ལྡན་ཚབས་ཀྱི་ཆེ་ཆུང་དང་། ། རྟགས་
མེད་དོགས་ཟོས་ཡིན་མིན་བརྟག་པའི་ཕྱིར། །ཞོགས་པ་ཉི་མ་ལ་ནས་
ཐོན་པའི་དུས། ། མེ་ལོང་གཡའ་བྲལ་ཕྱིས་ལ་ཨ་རུ་དང་། ། བོང་ང་
དཀར་དམར་གུར་གུམ་ཆུ་ཡིས་བྱུགས། །ཨོཾ་མུ་ན་ཡེ་རཾ་རཾ་ཙག་ཕྱེ།
སྟོམ་ཞི། ཙག་ཕྱེ། རཾ་རཾ་ཨེ་ཏེ་མུ་ན་ཡེ་སྭཱ་ཧཱ། ཞེས་པའི་སྔགས་བྱས་ལ།
། ནད་པའི་ཁ་ནང་ནས་འབྲུ་ཆུ་ཁྱེར་ཞིང༌། ། གཡས་སུ་མདའ་དར་
ཁྱེར་ལ་གོམ་བརྒྱའི་བར། ། དབུགས་བསྡམས་བརྒྱུགས་ལ་ཆུ་ནས་
འབྲུ་གཉིས་པོ། ། མེ་ལོང་ལ་བཏབ་ཧ་གསུམ་དུ་གསུམ་འདེབས། །
ལྕེ་ཡིས་ལྡག་པའི་རྣམ་པ་གསུམ་བྱེད་བཅུག ། མདའ་དར་རྒྱབ་
བཙུགས་བལ་གྱིས་སྐུ་མཚམས་བསྐོར། །སྤྱི་བོར་འཇག་མའི་ཕོན་
གཅིག་གཟུག་པར་བྱ། ། བལ་འདབ་གཅིག་ལ་སྔགས་འདི་ཉེར་
གཅིག་བཏབ། ། ཨོཾ་མ་ཧཱ་མེ་གྷ་རཱ་ཛཱ་སྭཱ་ཧཱ། །ཉི་མར་ཁ་བསྟན་ནད་པ་
187



ཁྱི་ཚུགས་འདུག ། མེ་ལོང་ལི་སྡེར་ཆུ་ལ་བལྟས་པ་ཡིས། ། མཚུལ་བ་
ལྕེ་རིང་ལ་སོགས་ཁྱི་བྱད་གཟུགས། །ཤར་དང་སྤུ་སྐྱེས་ཁ་མིག་ཡོ་ན་
ཆེ། ། གང་རྨུགས་ཁྱི་ཡི་མདོག་མཐུན་གཡའ་དང་ནི། ། འཇའ་ཚོན་
ཤར་ན་དུག་ཚབས་འབྲིང་དུ་བརྗོད། ། མེ་ལོང་ཧྲིལ་བོར་དཀར་སོང་
ཆུང་བའི་རྟགས། །མེ་ལོང་མ་ཉམས་དུག་མེད་རྟགས་སུ་བཟུང་། །
ལི་སྡེར་ཆུས་བཀྲུས་འགུལ་དང་རྗེས་འབྲང་ཡོད། ། ལྡང་དུས་དཀར་
བོ་ཞག་བདུན་ནག་པོ་ནི། ། ཟླ་གཅིག་ཁྲ་ བོ་ཞག་པོ་བཅུ་དྲུག་
དང་། ། སྔོན་པོ་ཉེར་དྲུག་དམར་པོ་ཟླ་ཕྱེད་གསུམ། ། སེར་བོ་ཟླ་
གསུམ་ཁམ་ནག་ཟླ་བ་བདུན། ། རྒྱ་བོ་ལོ་གཅིག་ཟླ་ཕྱེད་སྔོ་ནག་
དང་། །སྟག་འདྲ་ལོ་གཅིག་ཟླ་བ་བརྒྱུད་ནས་ལྡང་། ། ཡང་ན་
ཞོགས་པ་ཉི་མ་ཤར་བའི་དུས། ། ནད་པའི་ཁ་ལག་སྙིང་ག་བཀྲུས་
པའི་ ཆུར། ། ཕྱེ་ བཏབ་ ཁྱི་ གཟུགས་ བཟོས་ པ་ དཔུང་ མགོར་
འཛིན། ། སྨན་པའི་མདུན་དུ་ལྟེབ་དཀར་དེ་སྟེང་དུ། ། འཁར་གོང་
སྲིན་མེད་གསུམ་དང་དེའི་སྟེང་དུ། ། ཟངས་སྡེར་ཆུ་གཙང་བླུག་ལ་
སྟོད་རྗེན་པར། ། ལག་གཡས་མདའ་དར་ཁ་རུ་དུང་སྲིན་མེད། །
བཅུག་ལ་གོམ་བརྒྱའི་བར་དུ་བང་བཏང་ནས། ། ཁ་ཡི་དུང་དེ་ཆུར་
བཅུག་ནད་པ་དེ། ། ཁྱི་འཇོག་བྱས་ལ་དར་དམར་ གདོང་ བར་
གཡོགས། ། ཅུང་ཟད་སོང་ནས་དུང་ལ་བལྟས་པ་ཡིས། ། མདོག་
དམར་ཁྱི་གཟུགས་འོད་འཁྱུག་མྱུར་དུ་ལྡང་། ། ཁྱི་སྤུ་ཟིང་དང་རྔ་མ་
འཇའ་འོད་ཅན། ། ཟླ་བའི་དུས་ལྡང་ཁ་རླངས་བུན་པ་འབྱུང་། ། སྤུ་
རིས་འཁྱག་དང་ཆུ་རྙོག་སོང་བ་སྟེ། ། ལོ་དུས་ལྡང་བའི་རྟགས་ཡིན་
188
དུང་མདོག་ལ། ། སྐྱོན་མེད་དུག་མེད་ཁག་ཐེག་ཌཱ་ཀིའི་གདམས། །
དེ་ཡང་སྔ་དྲོ་ཁྱི་དཀར་ལྷས་འཁྲིད་ཡིན། ། གསོ་སླ་ཉི་ཕྱེད་སྔོན་པོ་
སྤྱང་ཁུ་འདྲས། ། ཟིན་ན་བཙན་ཡིན་བཅོས་གླགས་ཡོད་པ་དང་། །
བྱ་སྡང་ཉལ་དུས་ནག་པོ་དོམ་འདྲས་བཟུང་། ། བདུད་ཡིན་གསོ་
དཀའ་སྲོད་ལ་སྟག་འདྲས་ཟིན། ། བཅོས་མེད་ནམ་ཕྱེད་དམར་བོས་
ཟིན་པ་དང་། ། ཐོ་རངས་རྒྱ་བོས་ཟིན་པ་བཅོས་སླ་ཞིང་། ། གཞན་
ཡང་མི་རིགས་རླུང་ལ་ཁྱི་དཀར་དཀའ། །དེ་བཞིན་མཁྲིས་མི་ཁྱི་
དམར་བད་ཀན་མིར། ། ཁྱི་ནག་འདུས་མིར་ཁྱི་རྒྱུ་ལ་སོགས་པ། །སྣ་
ཚོགས་མདོག་ལྡན་རྨུགས་དང་མི་ཕོ་ལ། ། ཁྱི་མོས་རྨུགས་དང་མོ་ལ་
ཁྱི་ཕོས་རྨུགས། ། གསོ་བ་དཀའ་འོ་དེ་ལས་ལྡོག་པ་སླ། ། དེ་ལྟར་
ནད་ཀྱི་རྟགས་རྣམས་ངེས་བྱས་ནས། ། རྒྱུད་དང་རྒྱུད་འབྲེལ་སྤྱི་དང་
ཁྱད་པར་དུ། ། སཱ་རའི་བི་སྔོན་མན་ངག་གཞུང་བཞིན་དུ། ། བཅོས་
ན་འཚོ་བ་ཀུན་གྱི་ཉམས་མྱོང་ལགས། །
ཞེས་རྒྱུ་བའི་ནང་ཚན་ཁྱི་དུག་ཅེས་པའི་བརྟག་ཐབས་ནི་དུག་ལྡན་དང་
མི་ལྡན་ཚབས་ཆེ་དང་ཆུང་བ་དང་ལྡང་བའི་དུས་དང་འཚོ་བ་དཀའ་སླ་བཅས་
བདུན་དུ་ཡོད་པ་ལས་དང་བོ་ཁྱི་མདོག་ནི། ཁྲ་བོ་དང་དུས་ཉི་དྲོས་དང་ཕྱི་
དགུང་ལ་ཟིན་པ་དང་ཁ་ནག་པོ་ཅན་དང་ཁྱི་མདོག་དམར་བོ་དང་དུས་ནམ་
ཕྱེད་ཉི་ཕྱེད་ཉི་རྩེ་ཤར་བའི་དུས་དང་ཁྱི་རྒྱ་བོ་དུས་ནམ་ལངས་དྲོ་ཁ་དང་མདོག་
སྔོན་པོས་དུས་དགོང་དང་ཐོ་རངས་ཀྱི་དུས་དང་ཁྱི་སེར་བོས་དུས་ནམ་ལངས་
དང་། དྲོས་ཆེན་གྱི་དུས་ལ་ཟིན་ན་དུག་དང་ལྡན་པ་ཡིན། དུས་གཞན་ཀུན་
ལ་ཟིན་ཀྱང་དུག་དང་མི་ལྡན་པས་སྐྱོན་ཆེར་མེད། དཀར་བོ་སྣ་དམར་དུས་
189



ངེས་མེད་ནམ་དུ་ཟིན་ན་དུག་དང་ལྡན་པས་དེ་ཡི་སོས་ཟིན་པའི་རྟགས་ལ་རྨ་
གསར་བའི་དུས་སུ་སྐྲངས་མདོག་སྨུག་ནག་མི་སྡུག་ར་རི་སྟེ་ཡིད་དུ་མི་འོང་བ་
དང་། ཕྱི་སྐྲངས་ཤིང་རྨ་ཡི་ནང་དུ་རྨེན་བུ་ཆགས་པ་འདྲ་བ་འབར་འབུར་ཀྱང་
ཀྱོང་ཅན་དང་ཁྱད་པར་དུ། ཁྱི་ཡི་མཚུལ་བ་ལ་སོགས་པའི་དབྱིབས་དང་ལྡན་
པ་དང་། ཡང་ན་ཁྲག་མེད་པར་སྦུ་གུར་འདུག་པ་དང་། ཆུས་བཀྲུས་ཤིང་འོ་
མ་བླུག་ན་མི་ཆགས་ན་དུག་ཡོད་གཞན་ཡང་དུག་དེ་དབུགས་ལ་བབས་ན་ཁ་
རླངས་དང་དྲི་མ་ལ་སོགས་པ་ཡི། དུག་དེ་ཕོག་པའི་རྟགས་ནི་དང་བོ་མགོ་བོ་
ན་ཞིང་ཁ་དང་གདོང་བ་དམར་ལ་ལུས་ཀུན་བརྩེ་བ་དང་། གྲང་ཤུམ་བྱེད་ཅིང་
མི་དད་ཆུང་བ་སྟེ་མི་ལ་མི་དགའ་བའི་རྟགས་འོང་བ་དང་བར་དུ་དུག་ནད་དེ་
རྒྱས་པའི་རྟགས་སུ་ཁྲོ་ཚིག་སྟོན་པ་དང་རེག་མི་ཐུབ་པ་སྟེ་རེག་མི་བཟོད་པ་དང་
ནད་པ་རང་ཉིད་ཆུ་ནང་དུ་འབབ་པ་དང་རྫིང་འདྲའི་སྣང་བ་འཆར་བ་དང་ལྕེ་
དང་མཚུལ་བ་རིང་བོར་སོང་བའི་སྣང་བ་སྐྱེ། ཐ་མ་སྨིན་པའི་རྟགས་སུ་སྙིང་མི་
བདེ་བ་དང་མིག་རྩ་ནག་ངམ་སྲིན་མཛུབ་ཀྱི་སེན་རྩ་སྔོན་པོར་འགྲོ་བ་དང་སྨྱོ་
ཞིང་སྐབས་སུ་དྲན་མེད་དུ་འབོག་པའམ་བརྒྱལ་ལ་མེ་ལོང་དང་ཆུ་མཐོང་ན་
སྐྲག་ཅིང་དངངས་ལ་ལུད་པ་དཀར་བོ་ཞོ་ཤིའམ་མགྲོན་བུ་འདྲ་བ་འབྱུང་།
ཡང་ན་སྨུག་ནག་ཅན་དང་སྐྱུག་ཅིང་མིག་མི་འཛུམ། སོ་མདོག་སེར་ལ་ལྕེ་རིང་
ཞིང་ནག་ངམ་ཅན་དང་དྲི་ཆུ་མདོག་དམར་བོ་མི་འགྱུར་ལ་དྲི་ཆེན་ནག་པ། ཁྱི་
སྐད་འབྱིན་ལ་མི་ལ་རླུག་སྟངས་བྱེད་པ་དང་སྤྱོད་ལུགས་ལ་སོགས་པ་ཁྱི་སྤྱོད་ཇི་
བཞིན་དུ་བྱེད་པ་འབྱུང་བ་ཡིན། ཁྱི་དེ་གའམ་ཡང་ན་ཁྱི་སྨྱོན་གཞན་གྱི་མཆེ་བ་
དང་དུད་པ་རལ་བ་དང་རྒྱ་སྐྱེགས་དང་བསེ་རུ་བཏུལ་མ་མ་ནུ་དང་ལྷམ་ཀླད་
རྙིང་བ་མཐེབ་ཙམ་བསྲེགས་ཐལ་རྭ་གཞོབ་རྣམས་ལོ་བརྒྱད་དྲི་ཆུ་ཡིས་ལྟོ་སྟོང་
190
དུ་ཕུལ་ལ་བཏང་བ་དང་གཡལ་བ་དང་སྦྲིད་པ་དང་། ཟས་དང་སྐོམ་སོགས་
འཇའ་ཚོན་འདྲ་བ་མཐོང་བ་དུག་ཡོད་པའི་རྟགས་དང་རྨ་ནང་ཆེན་པ་འདྲ་བ་
ཁྱད་པར་ཁྱིའི་མཚུལ་བ་འདྲ་བ་ཆགས་པ་དང་འོ་མ་བླུག་པའི་ཆུས་བཀྲུས་ཏེ་ཆུ་
མི་ཆགས་མདོག་ནག་པོ། རྟ་རྔ་ཙམ་པ་གཏིང་ཟུག་འབུར་ཀྱོང་མང་བ། དུག་
ཡོད་རྟགས་ཡིན་དེ་ལས་ལྡོག་ན་མིན། དེ་དག་རྟགས་ལྡན་གྱི་ཚབས་ཆེ་ཆུང་
དང་། རྟགས་མེད་དོགས་ཟོན་ཡིན་མིན་བརྟག་པའི་ཕྱིར། ཞོགས་པ་ཉི་མ་ལ་
ནས་ཐོན་པའི་དུས་སུ། མེ་ལོང་གཡའ་བྲལ་ཕྱིས་ལ་ ཨ་རུ་དང་། བོང་ང་
དཀར་དམར་གུར་གུམ་ཆུ་ཡིས་རྒྱབ་ལ་བྱུགས། ཨོཾ་མུ་ན་ཡེ་རཾ་རཾ་ཙག་ཕྱེ།
སྟོམ་ཞི། ཙག་ཕྱེ། རཾ་རཾ་ཨེ་ཏེ་མུ་ན་ཡེ་སྭཱ་ཧཱ། ཞེས་པའི་སྔགས་འདི་ཧ་གསུམ་
ཧུ་གསུམ་འདེབས་ཞེས། ལྷན་ཐབས་སུ་སྔགས་འདི་སྟོང་དང་ཉེར་གཅིག་
བཏབ། ། ལི་སྡེར་སྟེང་དུ་མེ་ལོང(སྨན་པས)བཟུང་བྱས་ལ། ། ནད་པའི་ཁ་
ནང་ནས་འབྲུ་ཆུ་ཁྱེར་ཞིང་། ། གཡས་ སུ་ མདའ་དར་ཁྱེར་ལ་གོམ་བརྒྱའི་
བར། ། དབུགས་བསྡམ་བརྒྱུགས་ལ་ཆུ་ནས་འབྲུ་གཉིས་པོ། ། མེ་ལོང་ལ་
བཏབ་ཧ་གསུམ་ཧུ་གསུམ་འདེབས། ། ཞེས་དང་ལྕེ་ཡིས་ལྡག་པའི་རྣམ་པ་
གསུམ་བྱེད་དུ་བཅུག་ཅེས་པ་ལྟར་མདའ་དར་རྒྱབ་གཡས་སུ་བཙུགས་བལ་གྱིས་
སྐྲ་མཚམས་བསྐོར། སྤྱི་བོར་འཇག་མའི་ཕོན་པོ་གཅིག་གཟུག་པར་བྱ། བལ་
འདབ་གཅིག་ལ་སྔགས་འདི་ཉེར་གཅིག་བཏབ། ཨོཾ་མ་ཧཱ་མེ་གྷ་རཱ་ཛ་སྭཱ་ཧཱ།
ཉི་མར་ཁ་བསྟན་ནས་ནད་པ་ཁྱི་ཚུགས་སུ་འདུག་པར་བྱ། མེ་ལོང་དང་ལི་སྡེར་
ཆུ་ལ་བལྟས་པ་ཡིས། མཚུལ་བ་དང་ལྕེ་རིང་བ་ལ་སོགས་ཁྱི་བྱད་གཟུགས་ཤར་
བ་དང་སྤུ་སྐྱེས་ཤིང་ཁ་མིག་ཡོ་ན་དུག་ཚབས་ཆེ་བ་ཡིན། གང་ལ་རྨུགས་པ་དེ་
དང་ཁྱི་ཡི་མདོག་མཐུན་པ་དང་གཡའ་བ་དང་ནི་འཇའ་ཚོན་ ཤར་ན་དུག་
191



ཚབས་འབྲིང་དུ་བརྗོད། མེ་ལོང་ཧྲིལ་བོར་དཀར་བོར་སོང་ན་དུག་ཚབས་
ཆུང་བའི་རྟགས། མེ་ལོང་མ་ཉམས་པའམ་རང་སར་འདུག་ན་དུག་མེད་པའི་
རྟགས་སུ་བཟུང་། ལི་སྡེར་ཆུས་བཀྲུས་འགུལ་དང་རྗེས་འབྲང་ཡོད། ལྡང་
དུས་ཁྱི་མདོག་དཀར་བོ་ནི་ཞག་བདུན་དང་ནག་པོ་ནི་ཟླ་བ་གཅིག་ཁྲ་བོ་ནི་ཞིག་
བཅུ་དྲུག་དང་སྔོན་པོ་ཞག་ཉེར་དྲུག་དམར་བོ་ཟླ་བ་ཕྱེད་གསུམ་དང་སེར་བོ་ཟླ་
བ་གསུམ་དང་ཁམ་ནག་ཟླ་བ་བདུན་དང་རྒྱ་བོ་ལོ་གཅིག་དང་ཟླ་ཕྱེད་སྔོ་ནག་
དང་། སྟག་འདྲ་ལོ་གཅིག་དང་ཟླ་བ་བརྒྱད་ནས་ལྡང་ངོ༌། ། ཡང་ན་ཞོགས་
པའམ་ནང་སྔ་ཉི་མ་ཤར་བའི་དུས། ནད་པའི་ཁ་ལག་དང་སྙིང་ག་བཀྲུས་པའི་
ཆུར་ཕྱེ་བཏབ་ནས་ཁྱི་གཟུགས་བཟོས་པ་ཕོ་གཡས་མོ་གཡོན་གྱི་དཔུང་མགོར་
འཛིན་པ་དང༌། སྨན་པའི་མདུན་དུ་ལྟེབ་དཀར་དེའི་སྟེང་དུ་མཁར་གོང་སྲིན་
མེད་གསུམ་དང་དེའི་སྟེང་དུ། ཟངས་སྡེར་དུ་ཆུ་གཙང་བླུག་ལ་ནད་པའི་ལུས་
སྟོད་རྗེན་པར་ལག་གཡས་མདའ་དར་དང་ཁ་རུ་དུང་སྲིན་མེད་བཅུག་ལ་གོམ་
པ་བརྒྱའི་བར་དུ་བང་བཏང་ནས་ཁ་ཡི་དུང་དེ་ཆུར་བཅུག་ནད་པ་དེ། ཁྱི་
འཇོག་བྱས་ལ་དར་དམར་གྱིས་གདོང་བར་གཡོགས་པ་དང་། ཅུང་ཟད་སོང་
ནས་དུང་ལ་བལྟས་པ་ཡིས། མདོག་དམར་ཁྱི་གཟུགས་འོད་འཁྱུག་པ་ལ་མྱུར་
དུ་ལྡང་བ་དང་ཁྱི་སྤུ་ཟིང་བ་དང་རྔ་མ་འཇའ་འོད་ཅན་ནི། ཟླ་བའི་དུས་སུ་
ལྡང་ཁ་རླངས་བུན་པ་འབྱུང་ཞིང་སྤུ་རིས་འཁྱུག་པ་དང་ཆུ་རྙོག་སོང་བ་སྟེ། དེ་
ནི་ལོ་དུས་སུ་ལྡང་བའི་རྟགས་ཡིན་དུང་གི་མདོག་འདྲ་བ་ལ། སྐྱོན་མེད་དུག་
མེད་ཁག་ཐེག་ཌཱ་ཀིའི་གདམས་པའམ་གསུངས་སོ། ། དེ་ཡང་སྔ་དྲོ་ཁྱི་དཀར་
ལྷས་འབྲིང་ཡིན་ཞིང་གསོ་སླ་ཉི་ཕྱེད་སྔོན་པོ་སྤྱང་ཁུ་འདྲ་བས་ཟིན་ན་བཙན་
ཡིན་པས་བཅོས་གླགས་ཡོད་པ་དང་། བྱ་སྡང་ཉལ་དུས་སུ་ནག་པོ་དོམ་འདྲ་
192
བས་བཟུང་ན་བདུད་ཡིན་པས་གསོ་བ་དཀའོ། ། སྲོད་དུས་ལ་སྟག་དང་འདྲ་
བས་ཟིན་ན་བཅོས་པ་མེད། ནམ་ཕྱེད་དུས་སུ་དམར་བོས་ཟིན་པ་དང་ཐོ་
རངས་ཀྱི་དུས་སུ་རྒྱ་བོས་ཟིན་པ་བཅོས་སླ་ཞིང་། གཞན་ཡང་མི་རིགས་རླུང་ལ་
ཁྱི་དཀར་དཀའོ། ། དེ་བཞིན་མཁྲིས་མི་ཁྱི་དམར་དང་བད་ཀན་མིར་ཁྱི་ནག་
དང་འདུས་མིར་ཁྱི་རྒྱ་བོ་ལ་སོགས་པ་སྣ་ཚོགས་མདོག་ལྡན་གྱིས་རྨུགས་པ་དང་
མི་ཕོ་ལ་ཁྱི་མོས་རྨུགས་པ་དང་མོ་ལ་ཁྱི་ཕོས་རྨུགས་པ་རྣམས་གསོ་བ་དཀའོ་དེ་
ལས་ལྡོག་པ་སླ་བ་ཡིན། དེ་ལྟར་ནད་ཀྱི་རྟགས་རྣམས་བློ་ལ་ངེས་པར་བྱས་ནས།
རྒྱུད་དང་རྒྱུད་འགྲེལ་སྤྱི་དང་གཉན་ནད་ལ་གཏེར་མ་དང་ཁྱད་པར་དུ། སཱ་
རའི་ཞེས་པ་རྒྱ་མཚོ་ཞེས་སྡེ་སྲིད་སངས་རྒྱས་རྒྱ་མཚོའི་བཻ་སྔོན་མན་ངག་གཞུང་
བཞིན་དུ་སྨན་དཔྱད་ཟས་སྤྱོད་བཞིའི་སྒོ་ནས། བཅོས་ན་ནད་རྣམས་ལས་
འཚོ་བར་བྱེད་པ་ཀུན་གྱི་ཉམས་མྱོང་ཡིན་ངེས་ལགས། དེ་ལྟར་ནད་རྟགས་ཧ་
ནུ་མན་ཐའི་འགྲེལ་བ་རགས་བསྡུས་ལེགས་པར་བཀྲལ་ཟིན་ཏོ། །
གསོ་རིག་རྒྱ་མཚོའི་ཀློང་ལས་ལེགས་ཐོན་ཞིང་། ། མཁས་དབང་ལྷ་
མིན་དག་གིས་རབ་བསྲུབས་པ། ། ལོག་འགྲེལ་གདོང་དགུ་བ་དེ་རབ་བཅོམ་
པའི། ། སྔོན་མེད་ལེགས་བཤད་བདུད་རྩིའི་དགའ་སྟོན་སྤེལ། ། ལེགས་
འགྲེལ་ཆར་སྤྲིན་བ་གམ་ཕང་ཕོང་ལས། ། སློབ་མ་མདོང་མཐའི་མིག་གིས་
ཅེར་ཅེར་ལྟ། ། དབྱར་རྔ་དལ་གྱིས་ལྡིར་ལྡིར་སྒྲོག་པ་འདིས། ། གཞན་དོན་
གར་གྱིས་ཤིག་ཤིག་རྩེན་པར་རིགས། ། སྦྱངས་སྟོབས་ཀྱིས་དབུལ་བླུན་རྒན་མུ་
ཧོ་བདག་འདྲ་ལ། ། ཟབ་གནད་དམ་པོའི་ལྕགས་ཀྱི་ཞྭ་མོ་འབྱེད་བྱེད་ཀྱི། །
གསེར་གྱི་ལྡེ་མིག་རི་བོང་རྭ་ཡི་སྤུན་དུ་གྱུར། ། འོན་ཀྱང་སློབ་དཔོན་དམ་པས་
གནང་བའི་རིག་པའི་གཟོང་སྣོན་གྱིས། ། འཕྲུལ་བའི་གདམ་ངག་སྣ་ཚོགས་
193



རྩོམ་སྒྲིག་འགན་འཁུར་བ། ཨ་སྔགས་ཚེ་རིང་བཀྲ་ཤིས།
གཏེར་གྱི་སྒོ་མོ་ཆེ། ། རབ་ཏུ་ཕྱེ་བ་འདི་ལས་ཅི་འདོད་ནོར་ལོངས་ལ། ། རྣམ་
གཡེང་རྐུན་པོའི་ལག་ཏུ་མ་ཤོར་མྱུར་བ་རུ། ། རང་གཞན་དོན་མཆོག་བསྒྲུབ་
པའི་གཏེར་དུ་སྦོས་ཤིག་ཨང་། ། འདིར་ལྟར་བསྐྲུན་པའི་རྣམ་དཀར་དགེ་བ་
འདིས། ། གསོ་རིག་བསྟན་པ་དབྱར་གྱི་དཔལ་ལ་འགྲན། ། ཉམ་ཐག་འགྲོ་
བའི་གདུང་བ་རབ་ཞི་ནས། ། སྨན་རྒྱལ་གོ་འཕང་ཐོབ་པའི་རྒྱུར་གྱུར་
ཅིག ། ཅེས་པ་འདི་ནི་སློབ་མ་རྣམས་ཀྱིས་ནད་རྟགས་འདི་བློ་ལ་བཟུང་ནས་
འདིའི་ཁྲིད་ཅིག་ཡང་ཡང་བསྐུལ་བས་འདིའི་འགྲེལ་བ་གཞུང་ཆེན་རྣམས་ལས་
བཏུས་ཏེ་བྲིས་པ་ཞིག་ཡོད་པ་འདི་རྔ་བ་ཁུལ་བོད་ཡིག་རྩོམ་སྒྱུར་ཅུས་ཀྱིས་
ལྕགས་དཔར་ལ་འདེབས་པ་ལེགས་མོས་བྱུང་བས་བདག་གིས་འདིའི་མགོ་ལ་
མཆོད་བརྗོད་དང་མཇུག་བྱང་ལྟ་བུ་ཞིག་བསྣན་ཁུལ་བྱས་ནས་འཚོ་བྱེད་མིང་
འཛིན་པ་བསྟན་མིང་བ་ནས་བྲིས་པ་དགེའོ། ། བཀྲ་ཤིས།
ནད་རྟགས་ཧ་ནུ་མན་ཐའི་འགྲེལ་བ་ཡང་གསལ་
སྒྲོན་མེ་ཞེས་བྱ་བ་བཞུགས་སོ། །
སི་ཁྲོན་དཔེ་སྐྲུན་ཚོགས་པ་དང་། །
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
༢༠༠༥ལོའི་ཟླ་དང་པོར་པར་གཞི་དང་པོ་བསྒྲིགས།
༢༠༠༥ལོའི་ཟླ་དང་པོར་པར་ཐེངས་དང་པོ་བཏབ།
དེབ་ཚད། ༨༥༠mmX ༡ ༡༦༨mm ༡/༣༢
དཔར་ཤོག ༦. ༣༧༥
ཡིག་གྲངས། སྟོང༡༤༠
པར་གྲངས། ༡༽ ༢༠༠༠
ISBN 7-5409-3082-9/R • 40
དཔེ་རིན་སྒོར། ༡༧.༠༠
194



了一
“
一
9.



91178754 01193082011>
.
:.:.::..
ISBN 7-5409-3082-9
:::
:
.
..
:::
.
.
:
.
:-.:
..
..
:::::
:
:::
::...
:::::..
'
.1:
:
::
